---
title: "Talen"
date: 2006-05-15T11:26:00
author: alper
categories:
  - nederlands
  - reading
  - copenhagen
  - language
  - portuguese
---

Ik ben van het weekend in [Donner](http://www.donner.nl) geweest en dat betekent boeken.

**Deens** Ik had hem nog nodig voor [mijn reis](http://reboot.dk/wiki/Alper_Çuğun) naar [Reboot8](http://reboot.dk) en nu ik er toch was, heb ik maar meteen de [Rough Guide Kopenhagen](http://www.roughguides.com/store/details.html?ProductID=169) gekocht. De inhoud ziet er goed en handig uit. Ik heb een paar zinnen gelezen over het openbaar vervoer in Denemarken en ik ben er nu al van onder de indruk.

**Portugees** Mijn zwakke Portugees begon me ondertussen op capoeira een beetje te irriteren. In Donner heb ik voor twee tientjes het boek [Colloquial Portuguese](http://www.amazon.co.uk/exec/obidos/ASIN/0415274419/202-5358181-0866238) op de kop getikt. Een beetje gedateerd maar alle grammatica staat er in en het tempo is goed te noemen.

Ik ben nu bij bladzijde 70 en het meeste komt vrij makkelijk weer terug. Het is fijn om een keer alle werkwoordsvormen op een rijtje te hebben. Lastig wordt wel de termen die in het Spaans heel erg op dingen in het Portugees uit elkaar te houden.

**Russisch** Ik had vorige week ook van Robbert Jan ([gefeliciteerd met zijn bul!](http://www.zwitserloot.com/2006/05/13/graduation-ceremony/#comments)) zijn boek [Het nieuwe Russisch zonder moeite](http://www.beslist.nl/boeken/d0000105792/Assimil_het_nieuwe_russisch_zonder_moeit.html) geleend met het idee om een beetje Russisch te leren. Ik heb nu een beetje door hoe het alfabet werkt en hoe de taal in elkaar zit en ik moet zeggen het valt me alleszins mee. Het is een beetje een rare mengvorm van Grieks, Latijn en Frans, maar moeilijk… nee.

Ik ben alleen wel bang dat Russisch even achter Portugees geschoven gaat worden.