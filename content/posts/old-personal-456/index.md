---
title: "Rembrandt Mania"
date: 2005-12-14T00:36:00
author: alper
categories:
  - nederlands
---

We staan aan de vooravond van een Rembrandtjaar —[Rembrandt](http://en.wikipedia.org/wiki/Rembrandt)'s 400ste geboortejaar— waarin een complete hausse op gaat treden rondom een van de grootste kunstenaars die Nederland ooit heeft gekend.

Net in het Oog op Morgen Ernst van den Wetering een van de organisatoren over de goede, de slechte en de lelijke evenementen die gepland staan. Alles van tentoonstellingen, wandelingen, musicals tot ijssculpturen aan toe om elke denkbare Rembrandtfetisj te bevredigen.

De website [van het jaar](http://www.rembrandtjaar.nl) is erg Leiden gericht (en gemaakt door [een bekende](http://www.kurafire.net)) terwijl de leukste dingen toch buiten Leiden gebeuren.

**Rembrandt-Caravaggio** lijkt mij de leukste tentoonstelling. Daarin worden werken van Rembrandt naast die van [Caravaggio](http://en.wikipedia.org/wiki/Caravaggio) gezet. Beide kunstenaars waren experts op het gebied van **[chiaroscuro](http://en.wikipedia.org/wiki/Chiaroscuro) en van Caravaggio ben ik al een tijdje fan.

[Rembrandt-Caravaggio](http://www.rembrandt-caravaggio.nl/) met wat [beeldmateriaal op de hoofdsite](http://rijksmuseum.nl/pers/tentoonstellingen/rembrandt_caravaggio?lang=nl).

Daarnaast is er in het [Rembrandthuis](http://www.rembrandthuis.nl) nog een tentoonstelling **Rembrandt — Zoektocht van een genie** die ook wel boeiend moet zijn (volgens die vent), maar die loopt wat later (vanaf 1 april) en heeft nog geen informatie beschikbaar.