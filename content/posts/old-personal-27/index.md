---
title: "Amsterdam"
date: 2004-11-07T02:33:00
author: alper
categories:
  - nederlands
---

Door [tentamens ](http://studentrate.ewi.tudelft.nl:9673/alper/alperblog/18) enzo ontzettend lang al niet bij mijn ouders langs geweest. Dat zou ik dit weekend dan maar doen. Ook nog even [koffie](http://www.partyscene.nl/hotspots/37087.html) drinken in de stad maar dat ging niet door.

Leuke dag uitgekozen, werkzaamheden ergens aan het spoor tussen Den Haag en Leiden. Ik kwam er wel maar het duurde allebei de kanten op bijna twee keer zo lang (lekker veel leestijd).

Heen: over Den Haag CS naar Leiden en dan de stoptrein tot RAI. Terug: vanaf Amstel naar Utrecht en Rotterdam. Ik was wel goed op tijd voor de [iftar](http://en.wikipedia.org/wiki/Ramadan).

Ook nog langs geweest bij mijn opa en oma. Zelfde reden. Met mijn oma gaat het nu weer een stuk beter. Ze heeft een flinke operatie gehad maar kan nu wel weer rondlopen.

De kaart die ik mijn opa had gestuurd uit Slowakije is niet aangekomen. Ik stuur altijd kaarten naar ze als ik in het buitenland ben. Mijn opa vertelde dat toen hij nog bij de spoorwegen werkte hij en mijn oma ook nog naar Brussel en Berlijn zijn geweest.

Hij is nu 77 en was dus 54 toen ik geboren werd. Gek dat dat nu allemaal zo lang geleden is.

Mijn broertje heeft een webcam die hij niet kan gebruiken. Zijn USB-poort is stuk. Dus die gebruik ik nu. Driver compileren ging lekker vlot. Xawtv opstarten deed wel steeds mijn X bevriezen maar met gqcam en camE kom ik wel een heel eind. Plaatjes staan nu [online](http://www.alper.nl/webcam.jpg). Ik hoop dat de beeldkwaliteit overdag beter is. Ik ga nog wel iets gaafs bouwen op mijn hoofdpagina voor het webcam-plaatje.