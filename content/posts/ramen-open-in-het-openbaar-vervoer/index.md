---
_edit_last: "2"
author: alper
categories:
  - internet
  - nederlands
  - travel
date: "2009-05-20T15:35:09+00:00"
guid: http://alper.nl/dingen/?p=989
parent_post_id: null
post_id: "989"
title: Ramen open in het openbaar vervoer
url: /dingen/2009/05/ramen-open-in-het-openbaar-vervoer/

---
Dennis [tipte](http://twitter.com/naquah/status/1837494417) me net deze video:

Het is een beetje warrig maar wat [Vincent Everts](http://twitter.com/vincente) zegt is:

> Ik denk dat als eerste stap om de ramen open te doen en te zeggen laten we samenwerken aan producten, hier heb je mijn basis-API maak er iets moois van. Ik denk dat dat veel verder doorgegaan moet worden en dat die API die jullie nu hebben waarmee iedereen dus een basisvervoersadvies kan krijgen en dat kun je dan zelf verrijken, dat dat een hele goede weg is en ik denk dat 9292 ook verder moet doorzetten.

Ruwweg hetzelfde [wat ik ook zeg](/dingen/index.php?s=9292), met dien verstande dat die API waar Vincent het over heeft niet publiek of onder andere voorwaarden beschikbaar is. 9292 moet in ieder geval verder doorzetten, laat dÃ­t dan een mooie eerste stap zijn.

Verder ben ik erg benieuwd naar de inzendingen en de winnaars van de wedstrijd. Die worden [op 2 juni bekend](http://twitter.com/mdebruin/status/1833336840) gemaakt.

**Update:** Even later een [interview van Vincent met Gert Staal](http://www.youtube.com/watch?v=hoM9WRGp3rk), de directeur van 9292 waarin hij vraagt of er een API komt voor vervoersinformatie. Staal verwijst naar de [NDOV](http://wiki.autosnelwegen.nl/index.php/NDOV) (waar Mark de Bruin het [hier](/dingen/2009/04/inspiratie-voor-mobiele-diensten/#comment-8390) al over had) die ergens in 2011 operationeel moet zijn. Iedereen zou daar toegang toe moeten krijgen.
Ik heb meer vragen:
Onder welke voorwaarden en op welke manier krijgen we dan toegang tot het NDOV?
Wie bepaalt hoe het geïmplementeerd gaat worden en krijgen we daar inspraak op?
En 2011 is nogal ver weg; wat kunnen we doen als we vandaag aan de slag willen?
