---
title: "Slotgracht"
date: 2005-06-25T15:11:00
author: alper
categories:
  - nederlands
  - internet
  - politics
---

In Den Haag Vandaag [een item](http://www.novatv.nl/index.cfm?cfid=37570856&cftoken=73964214&ln=nl&fuseaction=videoaudio.details&reportage_id=3533) over het plan van de Hoofdcommissarissen om rond de steden digitale slotgrachten aan te brengen. Dit plan klinkt alsof het uit de Middeleeuwen komt, en dat doet het ook. Privacy en burgerrechten hebben bij de politie absoluut de laagste prioriteit.

De voorspelbare tegenstanders van dit plan, minister Pechtold en Femke Halsema houden vage verhalen over privacy en burgerrechten. Ze weten niet hard en tastbaar te maken *waarom* privacy en burgerrechten belangrijk zijn. Dat is jammer want, de voorstanders twijfelen geen seconde om in te spelen op de meest primitieve angstgevoelens om hun gelijk te halen.

Ik ben geen [Bruce Schneier](http://www.counterpane.com/), maar hier gelden weer dezelfde argumenten over schijnveiligheid, vervolging van onschuldige mensen, oncontroleerbaarheid van de opslag en verspreiding van de gegevens.

De tegenstanders moeten die argumenten op een vergelijkbare manier inzetten anders maken ze geen schijn van kans.