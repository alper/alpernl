---
title: "Leeg"
date: 2004-12-27T22:15:00
author: alper
categories:
  - nederlands
  - delft
---

Nee, niet alleen mijn kerstperiode. De hele komende tijd is leeg. Dat is een rare overgang van een stapel-volle agenda, rennen van college naar werk naar kung fu en weer terug naar: *helemaal niks*.

Ik heb de komende vier weken geen TU dingen (wat project-werk maar dat mag geen naam hebben). De komende 2 weken geen kung fu. Wel werk maar ik bepaal grotendeels zelf wanneer ik kom.

**Grote paniek:** een wagenwijd open en lege agenda.

Niet zo erg. Dan kan ik mooi de dingen inhalen die het afgelopen half jaar zijn blijven liggen: rijles beginnen, bijlezen, films kijken, uitgaan.

Wie weet, misschien zit er zelfs wel een weekje Istanbul in.

Ik heb wel een goed voornemen en dat is om elke dag een uur of twee te besteden aan studeren voor de 2 tentamens die ik over 4 weken heb.

Niets is zo kut als aan het einde van zo'n ‘vakantie’-periode erachter komen dat je geen fuck gedaan hebt en dat tentamen bij nader inzien toch niet gaat halen. (Terwijl je het makkelijk had gekund.)