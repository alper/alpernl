---
title: "Ik ben een untouchable"
date: 2006-01-23T18:49:00
author: alper
categories:
  - nederlands
---

Net [De Flexmens](http://www.vpro.nl/programma/tegenlicht/afleveringen/26031884/) van Tegenlicht (aangekondigd en besproken [op Sargasso](http://www.sargasso.nl/archief/2006/01/22/herinnering-uitzending-de-flexmens/)) gezien en er zaten een heleboel dingen in die niet nieuw voor me waren maar ook veel interessante dingen.

Het [AVV](http://www.alternatiefvoorvakbond.nl/pages/content.aspx?c=watwillenwij) (Alternatief Voor Vakbond) van [Mei Li Vos](http://www.vpro.nl/programma/tegenlicht/afleveringen/26031884/items/26124489/) is de eerste en enige vakbond waar ik iets in zie. De meeste vakbonden zijn schuilplaatsen voor oude en vastgeroeste mensen die zich moeten indekken tegen veranderlijk economisch weer.

Eindelijk iemand die het opneemt voor jonge hoogopgeleiden (wie betaalt straks de uitkeringen?).

Daarna ook Femke Halsema die met haar [GroenLinks](http://www.groenlinks.nl/) ziet waar de problemen liggen en die echt wil aanpakken. Ik ben niet zo'n fan van Femke maar des te meer van haar ideeÃ«n. Ik vind het goed dat zij de gevestigde belangen van de insiders (CDA + VVD) wil aanpakken (ontslagbescherming, hypotheekrenteaftrek etc.).

Meer Femke [bij Woestijnruiters](http://omroep.vara.nl/tvradiointernet_detail.jsp?maintopic=424&subtopic=219241) diezelfde avond.

En voorspelbaar meteen die [reactie van Marijnissen](http://www.janmarijnissen.nl/weblog/2006/01/23/win-win-globalisering/) op zijn weblog die weer tegen is. Ik dacht dat ze van het tegen-zijn af waren, maar blijkbaar zit het heel diep ingebakken.

De plannen van GroenLinks kregen bij de SP dezelfde behandeling. Niet dat de SP enig alternatief biedt (belastingen op 80% en iedereen een uitkering is geen alternatief). De SP brengt niks en probeert samen met de vakbonden een oud en kreupel systeem overeind te houden over de rug van de jongeren.

Solidariteit hoeft van mij niet op deze manier.