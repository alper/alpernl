---
author: alper
categories:
  - nederlands
  - politics
  - poetry
date: "2010-01-21T19:31:41+00:00"
title: Nasr doet een nieuwjaarsgroet
aliases:
  - /dingen/2010/01/nasr-doet-een-nieuwjaarsgroet/

---
Aangezien onze dichter des vaderlands zijn eigen blog niet zo goed bijhoudt moet het goede volk zijn gedichten hier en daar bij elkaar schrapen of speciaal voor dat handjevol een abonnement nemen op de NRC. Geen doen dus.

Speciaal voor de fans herhaal en link ik zijn gedichten hier ook maar. Dan heb ik ze tenminste ergens waar ik erbij kan, en jullie ook. Hieronder ook het fragment waar Ramsey Nasr het zelf voordraagt:

> **Nieuwsjaarsgroet**
>
> Zo JP, hoe voelt het om te liegen
> en dan te moeten zien dat het gedrukt staat?
> Hoe voelt dat, om als christen-democraat
> de zijde van Herodes te verkiezen
>
> en honderdduizend kinderen te doden
> omwille van één koning? Volkenrecht?
> Ik ken een land dat dozen resoluties
> juist dankzij ons al jaren naast zich neerlegt.
>
> Ziehier onze premier, hij leest de krant
> en denkt: klaat ze maar lullen, mijn geweten
> is zuiver. En geen koren zonder kaf.
>
> ’t Is goed te liegen voor het vaderland.
> De beste wensen nog van alle Irakezen
> massaal vernietigd en bevrijd in ’t graf.

Daar heeft ook [Frits Barend](http://twitter.com/thijsvanexel/statuses/7746727569) niet van terug denk ik.
