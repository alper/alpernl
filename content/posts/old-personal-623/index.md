---
title: "Radio 1"
date: 2006-05-12T17:24:00
author: alper
categories:
  - nederlands
---

Als twee bekende webloggers schrijven over hun perikelen met [Radio 1](http://www.radio1.nl) dan kan ik niet achterblijven. Ik heb ook het probleem dat als ik 's avonds [Met het Oog op Morgen](http://www.nos.nl/nosjournaal/oogopmorgen/achterdeschermen/organisatie/index.html) wil kijken, de ontvangst bar slecht is en flink ruist.

Daarom laat ik het vaak maar voor wat het is en kijk ik een aflevering van [The Colbert Report of The Daily Show](http://www.comedycentral.com). Dat is ook leuk, maar het ontspant niet genoeg voor het slapen gaan.

Hoe blij was ik, toen Francisco van Jole [berichtte over hetzelfde probleem](http://www.2525.com/log/index.html) op zijn weblog. Zo blij dat ik hem een mailtje stuurde met mijn instemming en een suggestie hoe dingen beter kunnen.

> Hier middenin Delft is de ontvangst meestal ook ellendig. Het heeft ook iets met het weer te maken volgens mij. Nu in de zomer is het wat beter.

>

> Ik zou niet zoveel problemen hebben met de slechte ontvangst als de webstream het deed. Wat boeit radio als je een iBook hebt, toch? Maar ik krijg de stream die op de site staat totaal niet aan de praat op een Mac.

>

> Misschien weet jij of Ã©Ã©n van je lezers hier wat op. En jij zendt uit op Radio1. Kun je niet iemand daar hierover aanspreken?

Als reactie op FvJ komt Corrie (collega van FvJ) met [een vergelijkbare post](http://www.camathome.com/weblog/archives/2006/05/radio_geen.html) over Radio 1.

En nu dus ik ook met een bericht op mijn weblog aangezien ik tot nu toe geen antwoord heb gekregen op mijn mailtje van hierboven. Ik zou eerder geneigd zijn om in te tunen op een webstream dan om mijn radio aan te zetten maar dat kan niet. Op [de site van Radio 1](http://www.radio1.nl) staat een grote knop met: “Luister Radio1 Live” maar op een Mac is daar geen leven in te krijgen.

Francisco en Corrie werken allebei bij Radio 1 en maken daar godbetert een programma over internet. Je vraagt je af of zij niet zouden kunnen zorgen voor een webstream die werkt en niet ruist.