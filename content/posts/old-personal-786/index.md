---
title: "Geen goed woord over voor studenten"
date: 2007-01-19T12:16:00
author: alper
categories:
  - nederlands
---

In één van de laatste nummers van de Delta van vorig jaar [een interview met Kees Zandbergen](http://www.delta.tudelft.nl/archief/j38/n39/21589), één of andere hoge pief van de politie in Delft waarin hij laat zien zich absoluut niet te kunnen inleven in studenten.

Er is al op gereageerd: [Delta 39-1](http://www.delta.tudelft.nl/archief/j39/n1/21622) en [AD.nl](http://www.ad.nl/denhaag/delft/article1000921.ece).

Dit gevoel is compleet wederzijds. Als ik het met medestudenten heb over de politie, dan is de consensus dat het een stelletje *“tyfuslijers”* zijn.

Als grote groepen niet-criminelen al zoveel antipathie hebben tegenover de politie, dan heb je echt een ernstig imagoprobleem.

Ze zouden hun imago kunnen verbeteren door vanachter hun bureau's vandaan te komen. Ik kan me voorstellen dat je op een positieve manier in contact kan komen met mensen in Delft en tegelijkertijd kan zorgen voor de veiligheid.

De enige keer wanneer je in Delft een agent ziet is in de jeep waar ze mee door de stad rijden.

**Licht:** Wat betreft licht kan de politie in Delft nog veel leren van de politie in Amsterdam. Losse en knipperende lampjes mogen niet van de overheid, maar de politie Amsterdam weigert daarop te bekeuren ([Parool 1](http://www.parool.nl/nieuws/2007/JAN/16/p1.html), [Parool 2](http://www.parool.nl/nieuws/2007/JAN/17/o3.html)).

In het Parool staat ook dat de Amsterdamse politie ter plekke het alternatief voor een bekeuring biedt om licht te laten installeren. Daarmee los je een probleem constructief op in plaats van blinde repressie toe te passen.