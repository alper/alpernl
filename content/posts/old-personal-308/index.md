---
title: "Orientalisme"
date: 2005-06-24T22:54:00
author: alper
categories:
  - nederlands
  - travel
---

Het Oosten is helemaal hét wat betreft reizen. Vorig jaar op vakantie geweest naar Polen, Tjeschië, Slowakije en Hongarije. Dit jaar even de plannen in de ijskast voor [mijn Spanje-reis](http://studentrate.ewi.tudelft.nl:9673/alper/alperblog/291) maar ik denk dat ik daarna wel weer die kant op ga.

**Droomreis 1:** Baltische staten zijn helemaal leuk en nog niet zo druk als bijvoorbeeld Praag. Als ik niet naar Spanje zou gaan, zou ik erover denken om Litouwen, Letland en Estland te zien en dan meteen nog even door te trekken naar St. Petersburg.

**Droomreis 2:** Het duurt dus nog wel even voor ik daar aan toekom dus als ik tegen die tijd de Baltische staten te druk vindt heb ik deze achter de hand: Tblisi en Baku [de pijpleiding](http://nl.wikipedia.org/wiki/Bakoe-Tbilisi-Ceyhanpijpleiding) achterna.

Voor droomreis 3 zou ik wel verder Centraal Azië in willen maar hoe meer ik erover lees, hoe minder goed een idee me dat lijkt (behalve als je [sommige mensen](http://www.babakfakhamzadeh.com/the_afghanistan_diaries/) bent).

Ik denk dat Georgië en Azerbeidzjan wel goed te doen moeten zijn (via Kars ([foto's!](http://www.flickr.com/photos/tags/kars))). Armenië lijkt me ook erg boeiend maar wel wat lastig.

Een andere optie waar ik [steeds meer mensen](http://douweosinga.com/blog/0506/2005Jun19_1) heen hoor gaan is Albanië. Erg goed [stuk in de New Yorker](http://www.newyorker.com/fact/content/articles/050627fa_fact2) over de burgemeester van Tirana.

Misschien niet voor de hand liggend, maar zou erg goed passen aan het einde van een voormalig Joegoslavië vakantie. Erg verleidelijk, zeker als ik over [de sublieme espresso](http://douweosinga.com/blog/0506/2005Jun13_1) daar hoor.

Zoveel wereld, zo weinig tijd.