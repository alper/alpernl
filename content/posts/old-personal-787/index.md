---
title: "De Wikipediageneratie is zo slecht nog niet af"
date: 2007-01-21T20:01:00
author: alper
categories:
  - nederlands
---

[Stukje in de Trouw](http://www.trouw.nl/deverdieping/podium/article600582.ece/Lerarenopleiding_Wij_zijn_wikipedia-generatie) over studenten die alles zelf moeten uitzoeken —de wikipedia-generatie.

Ik ben het grotendeels eens met de strekking van het artikel. Maar er is een groot verschil tussen [Wikipedia](http://www.wikipedia.org) en het onderwijs: Wikipedia wordt steeds beter, het onderwijs steeds slechter.

Een anekdote die ik hierover heb gehoord ging over een onderzoek waar een groep studenten in tweeën werd gesplitst. De ene helft mocht geen online bronnen gebruiken bij het studeren, de andere helft mocht alleen maar online bronnen raadplegen. Het onderzoek werd al gauw gestaakt omdat de online studenten veel teveel voor gingen lopen op de andere groep.

Dit heeft [Reinier](http://www.zwitserloot.com) al een keer bevestigd door een vak zonder boek gewoon van Wikipedia af te leren (Reinier?). Je vraagt je af waarom die docent (of welke docent dan ook) dan nog de moeite doet om zelf een dictaat te schrijven.

Zou het niet handiger zijn als alle docenten ter wereld *wikistyle* zouden samenwerken aan standaardwerken over onderwerpen?

En moet je ooit een vak doceren, geef je leerlingen de opdracht om enkele tientallen Wikipedia-lemma's als uitgangspunt te nemen.  Als die lemma's goed genoeg zijn, dan leren ze door te lezen. Als ze dat niet zijn, dan mogen ze leren door die lemma's te gaan verbeteren.