---
author: alper
categories:
  - internet
  - nederlands
  - sports
  - video
date: "2009-07-18T20:33:44+00:00"
title: Tour de France live online, of toch niet?
aliases:
  - /dingen/2009/07/tour-de-france-live-online-of-toch-niet/

---
[![NOS | Tour de France 2009 | Live](http://farm3.static.flickr.com/2559/3709743770_d1c1e19d16.jpg)](http://www.flickr.com/photos/alper/3709743770/ "NOS | Tour de France 2009 | Live by illustir, on Flickr")

Tof van de NOS dat ze de Tour de Frace live uitzenden zowel online als op de iPhone. Zo zie je maar dat als ze willen, ze het wel kunnen. De enige vraag die nog overblijft is waarom niet het complete programmaanbod van de Nederlandse publieke omroep live en on-demand device-onafhankelijk te kijken is.

[![Tour dans le train](http://farm3.static.flickr.com/2594/3721225542_1ebb4c5a01_m.jpg)](http://www.flickr.com/photos/alper/3721225542/ "Tour dans le train by illustir, on Flickr")

Wat nog een onplesant detail is bij de live uitzending van de Tour de France is dat deze pas een uur of wat na de start van de etappe begint. Op de zender kan ik snappen dat er ruimte moet zijn, maar de online stream rijdt toch niemand in de wielen?

Mijn vraag:

> -----Oorspronkelijk bericht-----
> Van: Alper Çugun \[mailto:xxxxxxxxxxxxx\] Namens Alper Çugun
> Verzonden: donderdag 16 juli 2009 14:37
> Aan: NOS Publieksvoorlichting
> Onderwerp: live tour
>
> Hoi,
>
> Waarom is de live tour de france online niet in zijn geheel te kijken en vallen we er altijd na een half uur/uur in?
>
> Groet,

Het non-antwoord van de NOS:

> Geachte
>
> Dank u voor uw e-mail. Het heeft er o.a. mee te maken met de toegemeten zendtijd van de zendercoördinator.
>
> Met vriendelijke groet
>
> N. K. _(Volledige naam geredigeerd. -AÇ)_
>
> NOS Publieksvoorlichting

Mijn verbijsterde antwoord:

> Maar dit is toch online? Wat heeft dat met zendtijd te maken?
>
> Met vriendelijke groet,
> Alper Çugun

Ik heb tot op heden hierop geen antwoord gekregen.

Daarbij moet ik toevoegen dat het een crime is om een bestemming te vinden waar je een vraag als deze heen kunt sturen. De [Tour de France 2009 site van de NOS](http://tour2009.nos.nl/) is aardig, maar biedt geen enkele mogelijkheid tot zinnige interactie. De commentatoren van de NOS hebben het geregeld over kijkersvragen maar ik heb geen idee waar je die kunt stellen. Dezelfde vraag als hierboven die ik op [een van de tour-weblogs](http://weblogs.nos.nl/tourdefrance/) heb gesteld, bij gebrek aan een betere plek, is zonder wederhoor verwijderd.

Het is allemaal niet heel erg ofzo, maar suf is het wel.
