---
title: "Journaux"
date: 2006-09-04T21:36:00
author: alper
categories:
  - nederlands
  - internet
---

Bij de [NOS](http://www.nos.nl) haten ze Mac-gebruikers. Dat was al bekend voor [de radio](http://www.alper.nl/blog/alper/623), nu wordt ook de televisie ontoegankelijker gemaakt.

Ik heb een Favorite in Realplayer naar de volgende URL:

http://cgi.omroep.nl/cgi-bin/streams?/tv/nos/journaal/bb.laatste.rm

Tot vorige vrijdag kreeg ik daarop de laatste uitzending van het Journaal te zien. Die URL wordt nu niet meer ververst.

Op de site [NOS Journaal.nl](http://www.nosjournaal.nl) staat een knop met Het NOS Journaal waarmee je via de Mediaplayer van de Omroep het nieuws zou moeten kunnen bekijken. De Mediaplayer doet het niet voor Real en de Windows Media versie van de bestanden kan door Flip4Mac niet afgespeeld worden.

[VLC](http://www.videolan.org/) biedt gelukkig weer uitkomst. Plak deze URL erin en het is weer normaal kijken. Pauzeren is alleen niet mogelijk.

http://cgi.omroep.nl/cgi-bin/streams?/tv/nos/journaal/bb.laatste.asf

In de tussentijd kun je altijd nog het [RTL Nieuws](http://www.rtl.nl/actueel/rtlnieuws/) kijken met een werkende knop en twee goede streams van het laatste journaal (in Windows Media via Flip4Mac).