---
author: alper
categories:
  - amsterdam
  - food
  - nederlands
  - san-francisco
  - berlin
date: "2009-10-04T15:03:35+00:00"
title: Restaurants gevraagd
aliases:
  - /dingen/2009/09/restauranten-gevraagd/

---
Ik hou van veel en lekker eten en ik merk dat ik daarmee in het buitenland beter terecht kan dan in Amsterdam. Hier een paar restaurant-tips die voor mij in Amsterdam ontbreken en waarvan ik denk dat ze weleens een succes kunnen worden.

Mochten ze al bestaan dan hoor ik het graag. Mocht iemand ze willen beginnen dan zou ik het erg op prijs stellen.

### Burgermeester

 [![De Burgermeester](http://farm4.static.flickr.com/3003/2905728996_1beb4fd240.jpg)](http://www.flickr.com/photos/sjeemz/2905728996/ "De Burgermeester by sjeemz, on Flickr") [_CC_](http://creativecommons.org/licenses/by-nc-sa/2.0/deed.en_GB) _foto door_ [_tjeemz_](http://www.sjeemz.nl/)

De Burgermeester is mijn voorbeeld van zo'n niche in de Amsterdamse horeca die niet bediend werd. Hier is recent de Burgermesteer geopend en deze loopt nu prima.

Voordat de Burgermeester er was, moest je heel goed zoeken in Amsterdam om een grote culinaire burger te kunnen vinden ((In Kopenhagen kun je ze bijvoorbeeld overal krijgen.)). De burger had hier blijkbaar teveel een fast food associatie en was verplicht smerig.

Succesvoorbeelden uit het buitenland genoeg en dan in het bijzonder de [Burgermeister](http://www.qype.co.uk/place/14918-Burgermeister-Berlin), [Marienburger](http://www.qype.com/place/69020-marienBurger-Berlin) en [Kreuzburger](http://www.kreuzburger.de/)-achtige tenten in Berlijn.

### Taqueria

Je ziet ze heel veel in Californië en Texas, de [taquerÃ­as](http://en.wikipedia.org/wiki/Taqueria) waar je voor weinig geld een goed gevulde burrito met vlees, bonen en rijst met daarbij hete sausen, guacamole en nachos kunt krijgen. Er gaat geen dag voorbij dat ik niet aan een burrito denk. Toen ik in San Francisco was at ik het ongeveer om de dag. Als ik er ooit heen zou verhuizen, zouden de taquerÃ­as een belangrijke reden daarvoo zijn. [![Dolores Gourmet Burritos](http://farm4.static.flickr.com/3650/3408097269_379ae44988.jpg)](http://www.flickr.com/photos/bovinity/3408097269/ "Dolores Gourmet Burritos by bovinity, on Flickr") [_CC_](http://creativecommons.org/licenses/by-sa/2.0/deed.en_GB) _foto door_ [_bovinity_](http://redprocess.com/)

In Europa bestaat er al een imitatie in de vorm van [Dolores](http://www.dolores-online.de/) vlakbij Alexanderplatz in Berlijn. Kenners vinden het misschien niet vergelijkbaar, maar het is heel fijn om in de Duitse winterkou dit stukje Californië tegen te komen.

In Amsterdam is er bij mij in de buurt [de Taco Shop](http://foursquare.com/venue/56623) die ik nog moet uitproberen, maar meer keuze zou niet gek zijn.

**Update:** The Taco Shop uitgeprobeerd en deze was best ok en ook goede prijs/kwantiteitsverhouding. Geen burritos verpakt in aluminiumfolie zoals ik gewend ben, maar goed te eten. Volgende keer [de Chimichanga](http://en.wikipedia.org/wiki/Chimichanga) bestellen.

[![24 sep 2009](http://farm3.static.flickr.com/2515/3950772008_24c42da75a.jpg)](http://www.flickr.com/photos/alper/3950772008/ "24 sep 2009 by illustir, on Flickr")

### 24h Diner

 [![diner stools](http://farm1.static.flickr.com/22/28003102_8f64e843b6.jpg)](http://www.flickr.com/photos/mbk/28003102/ "diner stools by MBK (Marjie), on Flickr") [_CC_](http://creativecommons.org/licenses/by-nc-sa/2.0/deed.en_GB) _foto door_ [_MBK_](http://jerseymule.blogspot.com/)

Meestal moet ik er niet aan denken om na het uitgaan complete burgermaaltijden of _stacks_ van pannekoeken met _maple syrup_ weg te moeten werken, maar als het dan ergens kan, dan in het comfort van een mooie klassieke [diner](http://en.wikipedia.org/wiki/Diner).

Soms heb je gewoon laat nog honger en trek in lekker eten. Daar is in Amsterdam nog steeds moeilijk aan te komen. Waar ga je heen na 0:00 voor niet-shoarma of patat? Ik denk dat één diner-achtig restaurant wat 24 uur per dag open is ergens in het centrum, op heel veel bezoekers kan rekenen.

### In 'n Out Burger

 [![In-N-Out](http://farm4.static.flickr.com/3173/2742499539_e6498a8741.jpg)](http://www.flickr.com/photos/thomashawk/2742499539/ "In-N-Out by Thomas Hawk, on Flickr") [_CC_](http://creativecommons.org/licenses/by-nc/2.0/deed.en_GB) _foto door_ [_Thomas Hawk_](http://www.flickr.com/people/thomashawk/)

Het ‘gezonde’ fast food van de [In 'n Out Burger](http://en.wikipedia.org/wiki/In_N_Out_Burger) heeft als West-Amerikaans fenomeen een allure die moeilijk uit te leggen is. Feit is wel dat de burgers en de frieten er heel lekker zijn en dat het een sympathiek concept is tussen de grote ketens in de Verenigde Staten.

### Greasy Spoon

 [![Eggs, Chips and Beans](http://farm3.static.flickr.com/2559/3891007286_187673dab0.jpg)](http://www.flickr.com/photos/alper/3891007286/ "Eggs, Chips and Beans by illustir, on Flickr")

Pas in [Shepherdess Cafe](http://russelldavies.typepad.com/eggbaconchipsandbeans/2004/02/the_shepherdess.html) in Hackney het klassieke Engelse eten geprobeerd en dat was een succes! Alleen zó jammer dat we dat hier niet hebben; niet een goede plek om Engels eten te eten, niet een serie greasy spoons en eigenlijk helemaal geen plaatsen waar je voor Â£7 ( = €7) kunt zitten en lekker veel kunt eten.

Ik denk dat deze concepten mits goed uitgevoerd grote successen kunnen worden en in de meeste gevallen niche-vullers zullen zijn (zoals de Burgermeester nu is). Dus een slimme restaurateur kan hier zijn slag slaan en mijn buik vullen. Of moet ik toch naar San Francisco verhuizen?
