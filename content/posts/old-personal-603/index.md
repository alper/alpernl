---
title: "Apple Centre"
date: 2006-04-10T00:08:00
author: alper
categories:
  - nederlands
---

Ik ben vandaag in het Apple Centre Lijnbaan geweest. Ik liep door Rotterdam en ik werd naar de tempel van alles wat Apple en mooi en goed is toegezogen. Dit Apple Centre is daar net een week open.

Leuke winkel, lekker veel spullen on display en inderdaad aardig personeel (zoals ze ook opmerken [bij MacOSX.nl](http://www.macosx.nl/?p=showarticle&art_id=2294)).

Ik ben het alleen zat dat ze me behandelen als een doorsnee consument en me allemaal troep aan willen smeren die ik niet wil of niet nodig heb. Het meisje in het Apple Centre was heel aardig en ze wist keurig de technische specificaties en aanbiedingen op te sommen, maar ik had iemand nodig met kennis van zaken.

Over die kennis van zaken: Ik wil misschien een [Airport Express](http://www.apple.com/airportexpress/) kopen (of een [FON router](http://es.fon.com/shop-eu/product_info.php?products_id=28)) om in huis draadloos te kunnen internetten en muziek te kunnen streamen naar de speakers in de woonkamer. Nu vraag ik me alleen af of die Airport Express in mijn huidige —enigzins rare— netwerk-topologie gaat passen.

De Apple-site is redelijk waardeloos voor deze informatie. Ik wil graag weten of dat ding óf een DMZ optie heeft zodat ik mijn huidige webserver daarin kan zetten óf dat ik hem aan de huidige switch vast kan pluggen.

Degene in de winkel die dit zou moeten weten wist dit niet. Hij wilde me wel even in de Airport Admin Utility laten zien wat je allemaal kunt instellen. Daar had ik wel wat mee gekund, maar hij kon het wachtwoord voor het base station niet vinden.