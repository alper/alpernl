---
author: alper
date: "2007-10-16T20:02:15+00:00"
tags:
  - afstuderen
  - politiek
title: Prioriteit bij het onderwijs
aliases:
  - /dingen/2007/10/prioriteit-bij-het-onderwijs/

---
Vandaag het bericht dat de studiefinanciering af wordt geschaft ( [Fok](http://frontpage.fok.nl/nieuws/83031), [Fok](http://frontpage.fok.nl/nieuws/83028)). Dit is geen ramp, maar ik ben toch blij dat ik al in het oude systeem ben afgestudeerd. Ik kreeg deze week zelfs een brief van de IB-Groep waarin stond dat ze door hadden dat ik afgestudeerd was ((Hoera!)) en dat ik in januari weer een brief van ze zou krijgen ((Toch een beetje raar.)).

Het is geen ramp omdat samen met het omzetten van alles in een lening de aflossing ook (waarschijnlijk) eenvoudiger en coulanter wordt gemaakt. Veel mensen hebben toch een aversie tegen het lenen van geld en dit zal drempelverhogend werken wat betreft het onderwijs.
Nu iedereen geld moet lenen, wordt het misschien wel iets geaccepteerder.

De studiefinanciering wordt afgeschaft om de salarissen van de leraren te verhogen. Maar waarom konden de salarissen van de leraren en de studiefinanciering vroeger wel betaald worden en nu opeens niet meer? Dit kabinet (en de vorige zoveel ook) zet toch in op de kenniseconomie? Waarom moet er dan binnen het onderwijsbudget geschoven worden in plaats van dat er meer naar onderwijs gaat ((Oh ja, de partij die radicaal wilde investeren in het onderwijs heeft verloren.)).

Op zich ben ik afgestudeerd en kan dit me niet zoveel meer schelen, maar ik snap dat onderwijs belangrijk is; nu de rest van nederland nog.
