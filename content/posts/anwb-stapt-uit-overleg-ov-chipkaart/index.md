---
author: alper
categories:
  - internet
  - nederlands
  - product-/-design
date: "2010-10-05T06:49:45+00:00"
guid: http://alper.nl/dingen/?p=2158
parent_post_id: null
post_id: "2158"
title: ANWB stapt uit overleg ov-chipkaart
aliases:
  - /dingen/2010/10/anwb-stapt-uit-overleg-ov-chipkaart/

---
Dit is interessant nieuws: [“ANWB stapt uit overleg ov-chipkaart”](http://nos.nl/artikel/189127-anwb-stapt-uit-overleg-ovchipkaart.html).

> Het duurt volgens de ANWB te lang voordat reizigers verbeteringen merken, terwijl de uitrol van de OV-chipkaart volop doorgaat en de strippenkaart in steeds meer regio's wordt afgeschaft.
>
> \[…\]
>
> ANWB-directeur Guido van Woerkom vindt bovendien dat door alle andere partijen in het overleg "heel slecht wordt geluisterd naar de reiziger".

Dit zijn dingen die [we al wisten](http://webwereld.nl/de-vijf/64510/5--nee-25-problemen-met-ov-chipsysteem.html) en waar ik hier ook al [een tijdje over schrijf](/dingen/index.php?s=ov-chipkaart). Goed om te lezen dat de ANWB bij de goeden hoort in het lopende verhaal van de ov-chipkaart.

### Ontwerp

Ik hou al een tijdje vol dat de ov-chipkaart erg onder-ontworpen is. Ik vraag me af of er bij de aanloop enig serieus ontwerp en/of gebruikersonderzoek gedaan is. Het is een wonder nog dat het zo goed werkt als het doet, maar de hoeveelheid gemiste kansen en klant-vijandigheid is verbijsterend.

Tot mijn verbazing hoorde ik op [PICNIC](http://picnicnetwork.org) meermalen buitenlandse bewondering voor het ov-chipkaart systeem.

Één iemand was blij verbaasd over het feit dat we hier wegwerp RFID-kaartjes hadden. Deze:

[![1 Hour OV Chipcard](http://farm4.static.flickr.com/3481/3697137687_bdab255069.jpg)](http://www.flickr.com/photos/alper/3697137687/ "1 Hour OV Chipcard by illustir, on Flickr")

Een ander voerde de ov-chipkaart aan als een voorbeeld van de poldercultuur toegepast op ontwerp. Iets wat ofwel pertinent onwaar is ofwel compleet onwenselijk als we kijken naar het eindresultaat.

Dat toont maar aan dat de ov-chipkaart net zoals wel meer grote concepten een [handige olifant](http://en.wikipedia.org/wiki/Blind_men_and_an_elephant) is. Iedereen kan het gebruiken om aan te tonen wat hij wil.
