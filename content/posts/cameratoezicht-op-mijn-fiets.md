---
_edit_last: "2"
author: alper
categories:
  - amsterdam
  - nederlands
  - politics
date: "2011-10-13T16:07:34+00:00"
guid: http://alper.nl/dingen/?p=2995
parent_post_id: null
post_id: "2995"
title: Cameratoezicht op mijn fiets
url: /dingen/2011/10/cameratoezicht-op-mijn-fiets/

---
Onlangs zijn de wielen van mijn racefiets gestript toen deze over het weekend geparkeerd stond op de Korte 's-Gravezandestraat in Amsterdam.

[![Left my bike out for two days and my wheel set got stolen. Double lock, kids!](http://farm7.static.flickr.com/6213/6231263064_02ab90cb86_m.jpg)](http://www.flickr.com/photos/alper/6231263064/ "Left my bike out for two days and my wheel set got stolen. Double lock, kids! by illustir, on Flickr")

Ik heb aangifte gedaan van de diefstal en er staat een camera op het terrein van [Stadgenoot](http://www.stadgenoot.nl/) gericht op de openbare weg waar mijn fiets staat. Ik probeer te achterhalen van wie die camera is om te zorgen dat die beelden bewaard worden en beschikbaar zijn voor het politie-onderzoek.

In principe ben ik tegen camera's in de openbare ruimte maar als ze er hangen ben ik wel voor transparante en heldere informatie over van wie ze zijn en wanneer je bij de beelden mag. Dat het hier slecht gesteld is met die informatie bewijst de volgende rondgang:

Stadgenoot ontkent dat de camera van hen is en zegt dat bewoners niet zomaar camera's aan hun huis mogen bevestigen. Ze zeggen dat deze waarschijnlijk van de politie is.

Het politiebureau dat erover gaat zegt ook niks te weten van deze camera en verwijst door naar de gemeente.

De gemeente weet na herhaaldelijk bellen en talloze malen doorverbonden te worden uiteindelijk te achterhalen om welk stadsdeel dit precies gaat en dat team handhaving van stadsdeel Centrum zou moeten weten van wie die camera is. Dit team is 's ochtends tussen 9 en 10 op kantoor waarna ze de straat op gaan. Dus morgenochtend wordt dit vervolgd.
