---
author: alper
categories:
  - delft
date: "2007-10-25T07:08:02+00:00"
title: 'AD Koffietest: dieper in op Delft'
aliases:
  - /dingen/2007/10/ad-koffietest/

---
Via [Oliver](http://www.oliver3.nl/) de [AD-koffietest](http://www.ad.nl/koffietest/) binnengekregen en daarin staat wat elke koffieliefhebber al weet: in Nederland wordt je schandelijk behandeld als koffiedrinker.

[![Crappy Cappuccino](http://farm2.static.flickr.com/1056/1425154235_0b40146de9.jpg)](http://www.flickr.com/photos/alper/1425154235/ "Photo Sharing")

Geen van mijn favorieten bij de test en maar [één plek in Delft](http://www.ad.nl/koffietest/?plaatsnaam=Delft) geprobeerd, de Sjees, wat op zich al een slechte en gesjeesde plek is om te eten. Niet gek dat de koffie er ook slecht is. Hier even een completer overzicht voor Delft:

[Uit de Kunst](http://www.yelloyello.com/nl/delft/uit-de-kunst/bJdd9whDKrSRVaadbiDtP6) \- Leuke tent met papegaaien en lekkere taart. Hun interpretatie van een cappuccino is helaas bedroevend en een smet op een voor de rest fijne plek.

[Lunchcafé Vrij](http://www.lunchcafevrij.nl/) \- Pasteis de Nata en andere lekkere dingen van over de wereld. Ze zetten hier goede espresso.

[Kobus Kuch](http://www.yelloyello.com/nl/delft/cafe-kobus-kuch/cz8zDGhDGrSQaoadbiDtP6) \- Café dat pretendeert goede koffie en appeltaart te hebben, maar geen van beide is het geval. Teert vooral op een restant van goede sfeer en de aanloop op de hoek van de Beestenmarkt.

[Benjamin's Bagels](http://www.yelloyello.com/nl/delft/benjamins-bagels-coffee/dm1l_mhDGrSRFEadbiDtP6?what=bagels) \- Ontzettend lekere bagels en andere ontbijtopties. De cappuccino is alleen niet te drinken en is jammer ten op zichte van de kwaliteit van de rest.

[IJssalon Van Bokhoven](http://www.yelloyello.com/nl/delft/d-a-c-van-bokhoven-s-ijssalon/ceAyCYhDirSP8hadbiDtP6) \- Lekker ijs en mocht je het bestellen ook erg goede espresso en koffie interpretaties; italiaans sterk.

[Café de Wijnhaven](http://www.yelloyello.com/nl/delft/cafe-restaurant-wijnhaven/cR3-tohDyrSPE5adbiDtP6) \- Niet het leukste café van Delft, wél het leukste terras. Consistent goede espresso en cappuccino en 's ochtends uitgestorven dus zeker een goede optie.

[Kleywegs Stad-Koffiehuis](http://www.yelloyello.com/nl/delft/stads-koffyhuis-annex-pannekoekbakker/doHp9ShDmrSQW9adbiDtP6?what=Stads-koffyhuis) \- Goede locatie en mooie tent. De broodjes en pannekoeken en taarten hier zijn ontzettend lekker. Koffie specialiteiten gaan ook goed, maar pure koffie willen ze hier nog weleens verneuken.

Bouwkunde Koffiebar (Sodexho) - Hip aangekleed, inhoudelijk dramatisch. Zie [post](/dingen/2007/07/fantastisch-design-maar-toch-niet-geslaagd/).

Café onder de Aula (Sodexho) - Fijne plek om te zitten werken op de TU. Aardige bar waar altijd de muffins e.d. op zijn en buitengewoon ongeïnteresseerd personeel wat je een bakje pleur voorzet als espresso.

[Coffee Company](http://www.yelloyello.com/nl/delft/coffee-company/d1OH1sEYer3jRZadbiDtP6?what=coffee+company) \- De hoop van Delft, nu in aanbouw op de Markt en zou mits goede koffie en WiFi ((Ik weet, het is veel gevraagd.)) mijn vaste ochtendstek kunnen worden.
