---
title: "Hypocrisie"
date: 2005-04-05T23:01:00
author: alper
categories:
  - nederlands
  - internet
---

Karin Spaink heeft een [e-maillijst](https://lists.spaink.net/mailman/listinfo/columns) waar ze alle columns die ze schrijft heen stuurt. Het zijn er niet veel, maar dat maken ze ruim goed in kwaliteit.

Als je je aanmeldt (wat ik je aanraad), krijg je toegang tot de archieven van de lijst waar een heleboel juweeltjes tussen zitten. Er zijn weinig columnisten die zoals zij keihard weten te zeggen waar het op staat zonder dom of onbeschoft te worden.

*“Schietstoel naar het paradijs?”* is haar meest recente. Deze verschijnt gewoon in [het Parool](http://www.parool.nl), als je ervoor wil betalen. Ze legt uit waarom de paus een loeder was en zijn gelovigen hypocriet zijn.

Maar niet waarom er zoveel respect is voor deze fundamentalist en niet voor moslims die vliegtuigen in gebouwen vliegen. Oh ja, die moslims maken hun slachtoffers hier en de paus maakt ze in Afrika.

Dan is het ok.