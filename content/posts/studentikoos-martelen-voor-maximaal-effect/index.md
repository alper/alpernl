---
author: alper
categories:
  - delft
date: "2007-12-28T07:23:55+00:00"
title: Studentikoos martelen voor maximaal effect
aliases:
  - /dingen/2007/12/studentikoos-martelen-voor-maximaal-effect/

---
Een tijdje geleden lazen we op het werk de ingezonden brief [“Abu Ghraib aan de Schie”](http://www.nrc.nl/opinie/article767560.ece) ((Wrede titel (pun intended) trouwens)) in NRC over praktijken bij het corps hier in Delft. Naar aanleiding van welke [wat onderzoek](http://www.nrc.nl/binnenland/article868835.ece/Corps_Delft_over_rand_bij_ontgroening) heeft plaatsgevonden.

[![Waterboarden](waterboard.thumbnail.jpg)](waterboard.jpg "Waterboarden")

Wij hadden toen geconcludeerd dat ze daar beter in plaats van dit halfslachtige gedoe ((“Vlak boven het matras hangt een camouflagenet met bewegingssensoren.”)), de feuten beter direct kunnen [_waterboarden_](http://en.wikipedia.org/wiki/Waterboarding).
Het gaat óf om het resultaat, óf om het proces. Gaat het om het proces, dan is het pure vernedering. Gaat het om het resultaat, doe dan een waterboarding sessie. De snelste en effectiefste manier om mensen te breken.

Het is inderdaad zó effectief. Scylla —ik geloof een gerespecteerd lid— van de [Straight Dope](http://www.straightdope.com/)-fora heeft het pas op zichzelf toegepast en een [verslag uit de eerste hand](http://boards.straightdope.com/sdmb/showthread.php?t=448717) geschreven. De moeite van het lezen waard. Maar de moeite om zelf te ondergaan? Of de moeite om mensen die zeggen dat het geen marteling is te dwingen het te ondergaan?
