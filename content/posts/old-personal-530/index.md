---
title: "Dyab"
date: 2006-02-06T01:01:00
author: alper
categories:
  - nederlands
---

De AEL heeft volkomen gelijk om anti-semitische spotprenten te publiceren. Dit is logisch sluitend: als jullie dat mogen doen, dan mogen wij iets vergelijkbaars doen.

Het leuke aan vrijheid van meningsuiting is dat het domme en slechte mensen zichzelf laat ontmaskeren. De AEL laat zich zien als negatief, provocatief en confronterend, maar dat wisten we al wel.

Het is toch op zijn minst *een beetje* hypocriet om iets niet leuk te vinden en dan meteen hetzelfde te gaan doen. Mensen die zo makkelijk bereid zijn de *moral high ground* weg te gooien, moet je niet vertrouwen.

En wat willen ze bereiken door te laten zien dat mensen in het Westen geconfronteerd met anti-semitische spotprenten **niet** en masse Arabische ambassades en AEL-kantoren in de fik gaan steken?