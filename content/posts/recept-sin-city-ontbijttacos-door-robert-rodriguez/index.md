---
author: alper
date: "2007-06-09T21:35:09+00:00"
title: 'Recept: "Sin City" Ontbijttaco''s door Robert Rodriguez'
categories:
  - nederlands
  - food
aliases:
  - /dingen/2007/06/recept-sin-city-ontbijttacos-door-robert-rodriguez/

---
Hier het recept uit de video. Ik heb een Engelse transcriptie gevonden die ik gebruikt heb. Mijn recept met meer Detail in het Nederlands en met metrieke maten.

Toevoegingen welkom. Woensdag mijn bevindingen en foto's.

Robert Rodriguez's "Sin City" Ontbijttaco's

Warning: "If you learn how to make this, you will crave it every night, and every day, like I do." - Robert Rodriguez

Bronnen.
Robert Rodriguez's video: {{< youtube Z27W-JZHjC8 >}}
Engelse transcriptie: http://goodeats.dyns.net/viewtopic.php?p=274440&sid=83a923022c7a1944028a0023a47b71f3

Ingrediënten:

Voor de Bloem-tortillas
500ml bloem
1/2 tel zout
1/2 tel bakpoeder
50ml boter of reuzel (of half om half)
180ml warm water (heet bij reuzel)

Voor de vulling met aardappel en ei
1 grote aardappel
maïsolie
zeezout en versgemalen peper
2 maistortillas
1 grote tomaat
1 grote witte ui
1 jalapeño peper
1 klontje boter
6 eieren
melk

Meng bloem, zout en bakpoeder en doe het vet erdoorheen. Roer het vet door de bloem (met de hand of met een vork) tot een grof kruimelige structuur ontstaat. Voeg het water toe zodat het klontert. Je kunt wat poeder apart houden om bij te stellen.
Kneed het deeg enkele minuten met de hand tot het glad en elastisch aanvoelt. Maak hier (8-10) balletjes van ter grootte van golfballen.

Bevochtig een theedoek met warm water en leg deze over de balletjes heen. Laat deze 20 minuten liggen terwijl je de vulling maakt.

Schil de aardappel en snij deze in blokjes. Doe de maisolie in een pan, doe de aardappelen erbij en strooi de zout en peper erover. Laat dit op een middelhoog vuur bakken tot knapperig maar niet te gefrituurd.

Snij de maistortillas in stukjes. Snij ook de tomaat, de ui en de jalapeño in blokjes.

Als de aardappelen gaar zijn laat ze dan uitlekken op wat keukenpapier en voeg weer zout en peper toe. Ze zouden nu al lekker moeten zijn.

Gooi de tortillastukjes in het vet waar de aardappelen uit kwamen.

Zet een teflonpan op een middelhoog vuur en druk de deegballetjes plat en geef ze allemaal een paar rollen met de deegroller.

Als de tortillastukjes gaar zijn, haal ze eruit en laat ze uitlekken. Voeg zout en peper toe en proef.

Haal de olie uit de pan en gaar de tomaat, ui en jalapeño.

Geef elke plak nog één rol en gooi ze op de teflonpan. Keer ze na 8 seconden direct om. Als ze nu al een beetje gekleurd zijn, is de pan heet genoeg.
Laat nog 60-90 seconden verder bakken. De tortilla's bollen op. Keer ze weer en druk met een druk met een spatel de randen dicht. Ze bollen nu nog verder op.
Doe de tortilla's wanneer klaar in een bak met een handdoek (of een tortillahouder) om ze warm te houden.

Gooi boter in een pan. Klop drie eieren los met wat melk. Giet dit in de pan en gooi de aardappels erop. Laat even inbakken voor je het rustig begint te keren. Stop met koken voor het té gaar is.

In nog een pan precies hetzelfde, boter en drie eieren losgeklopt met melk. Gooi hier de tortillachips en het ui-tomaat-jalapeño mengsel bij. Vervolg op dezelfde manier.

Alles is nu klaar. Vul tortillas met de eimengsels en smakelijk eten.

Onthoud: Niet kunnen koken is net als niet kunnen neuken. Je moet de rest van je leven eten, dus kun je het maar beter goed doen.
