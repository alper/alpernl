---
title: "Troca!"
date: 2005-10-05T21:48:00
author: alper
categories:
  - nederlands
  - capoeira
---

Net mijn eerste Capoeira les gehad. Onderweg ernaartoe ging ongeveer alles wat er mis kon gaan mis, maar toch was ik maar vijf minuten te laat.

Daar viel ik in een warming up die wat weg had van mijn Xing Yi warming up (gisteravondâ€¦). De rest van de les wat basispassen, radslagen en overgangen geleerd. En ook veel gedaan aan lichaamsconditie. Ik ben benieuwd hoeveel spierpijn ik morgen heb.

Het is in ieder geval ontzettend leuk. De beweging vloeien natuurlijk en het idee is al redelijk duidelijk. Belangrijk onderdeel van de bewegingen tegen elkaar is de interactie en oogcontact.

Het niveau schiet lekker op en is voor mij met mijn Xing Yi kennis goed bij te houden. Ik werd er ook even uitgepikt om met de *Mestre* een paar *gingas* te doen.

Nu nog even een goede broek vinden om dit in te kunnen doen. Want met mijn huidige broek, kom ik er de volgende keer niet in.