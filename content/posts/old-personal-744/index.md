---
title: "Capoeira site"
date: 2006-11-17T15:55:00
author: alper
categories:
  - nederlands
  - capoeira
  - internet
---

Na veel overleg, en ook een flink stapel werk is [de nieuwe site van Capoeira Liberdade](http://www.liberdade.nl) online.

De oude site zag er niet uit en was al anderhalf jaar (of langer) niet meer ge-update. Het is leuk om nu weer een moderne site te hebben waar recente en kloppende informatie op staat. Hij is zeker nog niet af en er moeten op plaatsen nog teksten geschreven of aangepast worden, maar hier kunnen we verder op bouwen.

Het is ook leuk dat de site zo goed ontvangen wordt door iedereen. Mensen zijn blij dat er weer iets mee gedaan wordt en de eerste commentaren, forum berichten en contact-mailtjes zijn al binnen.

Ik heb deze site ge√Ømplementeerd in [Drupal](http://www.drupal.org) en dat is hier een erg geschikte keuze gebleken. De diepgang van deze site is erg simpel en alles valt te realiseren met het installeren en configureren van modules. Ik ga ook zo snel mogelijk rechten weggeven aan andere mensen en ze leren hoe ze content moeten aanpassen en toevoegen zodat ik zo min mogelijk hoef te doen.