---
author: alper
categories:
  - internet
date: "2008-01-31T00:58:18+00:00"
guid: http://alper.nl/dingen/2008/01/treingenoten/
parent_post_id: null
post_id: "239"
tags:
  - ervaring
  - interactie
  - internet
  - leven
title: Treingenoten
aliases:
  - /dingen/2008/01/treingenoten/

---
Ik stapte vanochtend in in de stampvolle sneltrein op Den Haag HS richting Amsterdam. Ik had niet door tot ik ging zitten, dat Everdien ((Zij is één van de paar mensen die ik ken die [boeken leest](/dingen/2008/01/leeslijsten/#footnote-link-2-238).)) naast me zat.

Een grappig toeval en leuk om wat te praten maar als ik ingestapt was via een andere deur dan hadden we elkaar niet gesproken.

Reken maar even uit: Een ontmoeting als deze gebeurt eens per weken/maanden. Je kent honderden mensen waar je wel een gesprek mee zou willen/kunnen hebben. Dus als je meer informatie had wanneer kennissen van je in een trein zitten en waar, zouden dit soort ontmoetingen veel vaker voor kunnen komen.

Diensten zoals [Loopt](http://www.loopt.com) ((En er is een vergelijkbare Nederlandse startup die hetzelfde faciliteert.)) bieden dus een manier voor groepen mensen om locatie-gebaseerde serendipiteit te veroorzaken.

Hoe meer informatie we kunnen hebben over elkaar, hoe dichter het internet mensen bij elkaar brengt.
