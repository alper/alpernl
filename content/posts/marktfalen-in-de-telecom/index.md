---
author: alper
categories:
  - internet
  - uncategorized
date: "2007-08-01T14:33:26+00:00"
tags:
  - computers
  - internet
  - mobiel
  - ondernemen
  - overheid
  - uncategorized
title: Marktfalen in de telecom
aliases:
  - /dingen/2007/08/marktfalen-in-de-telecom/

---
[Berichtje in de Parool](http://www.parool.nl/nieuws/2007/AUG/01/eco2.html) van iets wat natuurlijk al veel langer bekend is. Als je dataverkeer verbruikt in het buitenland dan betaal je je compleet scheel aan roaming mobiele data rates. En je hoeft er [niet eens voor](http://www.marketingfacts.nl/berichten/20070215_vodafone_hsdpa_niet_doen/) naar het buitenland ((Dat bericht over Vodafone leidde toen geloof ik nog tot een aardig staaltje belangenverstrengeling.)).

Dit is een duidelijk geval van marktfalen, maar wat te doen? Een maximumprijs instellen op deze diensten werkt niet, omdat er dan wordt onder-geïnvesteerd zoals op de energiemarkt van Californië. Nutsificeren zou tof zijn maar de animo daarvoor ((De animo voor betrouwbare en goedkope diensten.)) is ontzettend laag.

Marktfalen treedt meestal op juist door de inmenging van de overheid. Er zijn veel _zogenaamd_ vrij markten waarvan er bijna geen een echt vrij is. Draadloos breedband werkt voor geen meter omdat de overheid wholesale monopolies heeft verkocht op de frequenties en daarin kan een operator compleet zijn eigen gang gaan. Monopolies zijn niet tof.

In Amerika heeft Google zich voor de veiling van de 700MHz-spectrum garant gesteld voor de reserveprijs van $4.6 miljard dollar als de spectrumovereenkomst aan een handjevol eisen wat betreft openheid zou voldoen. Dat [is half gelukt](http://gigaom.com/2007/07/31/fcc-gives-google-half-a-win/#more-9928) en Cringely ((Ik heb geen idee wat ik van Cringely moet maken. Ik ben het wel met hem eens dat als het echt belangrijk is en Google de ballen heeft (het geld hebben ze wel) dat ze dan gewoon een grote stapel geld moeten neergooien en ermee weg moeten lopen.)) had er al [zijn bedenkingen](http://www.pbs.org/cringely/pulpit/2007/pulpit_20070727_002573.html) bij.
Monopolies uitdelen is een slecht plan, open monopolies uitdelen klinkt al een stuk beter. Dat is misschien ook een idee voor hier maar beter nog, waarom zijn er überhaupt frequentievergunningen nodig? Waarom mag niet iedereen zijn gang gaan? Het zal in het beginnen vast wel een zooitje worden maar met wat duwen in de goede richting ((Door de overheid.)) kan er vast wel een emergente orde worden gewonnen.

Ik ben niet echt een expert op dit onderwerp, maar mijn gevoel voor logica spreekt gewoon tegen monopolies van welke soort dan ook. Experts die hier iets over kwijt willen?
