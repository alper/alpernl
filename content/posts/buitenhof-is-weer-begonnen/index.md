---
author: alper
date: "2007-12-03T23:14:01+00:00"
title: Buitenhof is weer begonnen
categories:
  - nederlands
  - politics
  - video
aliases:
  - /dingen/2007/12/buitenhof-is-weer-begonnen/

---
Door het drukke leven en het niet hebben van een televisie heb ik gemist dat [Buitenhof](http://www.buitenhoftv.nl) weer begonnen is. Doordat je geen televisie hebt mis je gezamenlijke events zoals (live) uitzendingen en is het makkelijk om dingen te vergeten.

In die laatste Buitenhof [een column van Max Pam](http://www.vpro.nl/programma/buitenhof/afleveringen/36883068/items/38065740/) -een van de scherpste pennen van Nederland [^1]- die Balkenende terecht zet. Onze premier zal hier weinig aan lijden, wacht op zijn vergoeilijkende lachje in zijn volgende televisieoptreden.

Over het niet kunnen volgen van televisie: eigenlijk wil ik het ook niet meer volgen. Net zoals ik geen Nederlands dagblad [^2] hoef om op de hoogte te zijn van het wereldnieuws, heb ik ook de publieke omroep niet meer nodig [^3]. Er is zoveel content, en ook zoveel zoveel betere content.
Het enige dat ik zou willen is een RSS-stream van het enige programma wat de moeite waard is: [DWDD](http://www.dwdd.nl) met daarin werkende fragment clips [^4] waardoor ik in mijn eigen tijd door een uitzending heen kan. Is dat zoveel gevraagd?

Erwin Blom gaat weg en vraagt tips voor de omroep. Ik heb uit jarenlange frustratie geput en er [twee aangeboden](http://www.erwinblom.nl/2007/12/01/ongevraagd-advies-aan-de-publieke-omroep-input-welkom/#comment-10015).

[^1]: De andere is Karin Spaink
[^2]: New York Times en the New Yorker FTW
[^3]: Bittorrent is een veel klantvriendelijker distributiemodel.
[^4]: Het liefst h.264 in een zinnigere container dan die ASF-troep
