---
title: "Twttr"
date: 2006-09-10T15:49:00
author: alper
categories:
  - nederlands
---

Ik heb weer een mobiel. Precies dezelfde als [die ik al had](http://www.flickr.com/photos/alper/89339494/) dus nog steeds lekker vintage maar nu zonder kèk OGD-logo. Bedankt Oliver!

Een GSM is toch best wel handig om te hebben. Een beetje heen en weer bellen met deze en gene, maar nog veel leuker zijn natuurlijk hippe nieuwe Web 2.0 diensten.

Een Nokia 3310 is iets te oud om [Plazes Mobile](http://blog.plazes.com/?p=116) te kunnen gebruiken, maar wat er prima mee kan is [Twitter](http://twitter.com). Twitter is een leuke nieuwe dienst van de mensen van Odeo en wordt daar rond San Francisco al veel gebruikt.

Plazes rich geo-presence:

![Plazes Status](http://static.flickr.com/79/239246406_6fd2dd9dd4_m.jpg)[](http://www.flickr.com/photos/alper/239246406/)

Het idee is dat jij naar Twitter een SMS'je stuurt met wat je aan het doen bent. Twitter stuurt dan een SMS'je met “**Alper:** aan het afwassen” naar al je vrienden en iedereen die je volgt.

Het is dus een live blogging faciliteit van één regel, vergelijkbaar met je MSN Status Message of je Hyves maar dan makkelijker om te versturen en makkelijker om te ontvangen.

MSN:

![MSN Status Message](http://static.flickr.com/92/239249872_cdbbd92330_o.jpg)[](http://www.flickr.com/photos/alper/239249872/)

Hyves:

![Hyves Status](http://static.flickr.com/56/239249887_15c69d5e0f_o.jpg)[](http://www.flickr.com/photos/alper/239249887/)

Twitter:

![Twitter Public Timeline](http://static.flickr.com/88/239246375_5774f0173a_m.jpg)[](http://www.flickr.com/photos/alper/239246375/)

Echht leuk wordt het natuurlijk pas als een meer dan 6 vrienden van je het gebruiken. Dan krijg je regelmatig dingen binnen en kun je elkaar leuk casual tracken. Ik weet alleen nog niet precies hoe de SMS kosten uit gaan pakken.  Dat ben ik aan het uitzoeken. Tot dan is het misschien beter om de kat uit de boom te kijken. Maar [Cristiano](http://twitter.com/cristiano_betta) en ik zijn al bezig. Meedoen mag.