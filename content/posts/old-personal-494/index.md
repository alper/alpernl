---
title: "Redelijk Gebruik"
date: 2006-01-11T18:27:00
author: alper
categories:
  - nederlands
---

Ik weet niet wat de vertaling van *‘Fair Use’* is maar Redelijk Gebruik klinkt niet zo lekker. Volgens [Wikipedia](http://nl.wikipedia.org/wiki/Fair_use) lijkt het op het Nederlandse citaatrecht.

Wat wel erg goed is, is [Lessig's analyse](http://www.lessig.org/blog/archives/003284.shtml) van de weerstand tegen Google Book Search en waarom de toegang en het gebruik onder Fair Use wel toegestaan moeten zijn.

Termen die vallen zijn Intellectueel Eigendom-extremisme (*IP-extremism*), landjepik (*land grab*) en het smoren van de innovatie (*stifling innovation*).

Krachtige termen om de corruptie die het complete copyright-wezen doordringt (terecht) hard te veroordelen.

Twee dingen die veel mensen denk ik gewoon niet beseffen, zijn dat het wel toegestaan is om werk van andere mensen te nemen

- zonder het te vragen

en

- om er zelf beter van te worden

als het maar onder Fair Use gebeurt.

Zie bijvoorbeeld het [ellenlange verhaal](http://www.hansonexperience.com/my_weblog/2006/01/is_dit_podhijac.html) over Podjacking bij Hans. Veel van de argumenten die daar gebruikt worden zijn van de soort van ‘ze hebben het niet gevraagd’ en ‘ze worden er zelf beter van’.

Drogredeneringen dus, maar wel drogredeneringen die voor veel mensen die zich bedreigd voelen heel aantrekkelijk lijken. In de werkelijkheid ligt het dus allemaal subtieler en veel minder zwart/wit.

Lessig's stijl van presenteren is ook prettig en het emuleren waard (zie [Dick Hardt](http://www.identity20.com/media/OSCON2005/)). Ik ben al een tijdje bezig met de principe's van [Presentation Zen](http://www.presentationzen.com/) en [Beyond Bullets](http://www.beyondbullets.com/), maar Lessig blijft de absolute meester.

Ik zal voor mijn volgende presentatie mijn Keynote op dezelfde manier (kleuren, lettertype) proberen in te stellen. Om dezelfde sfeer te creëren en als eerbetoon.

**Update:** En frappant, [hetzelfde verhaal](http://www.rhinofly.nl/frank-ly/index.cfm?fuseaction=frankly.view&FranklyId=BB8CB75B-EDA1-3BA1-F8FECBC747A8BEC3) nu bij Frank-ly maar dan over Steve Jobs.