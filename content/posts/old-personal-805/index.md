---
title: "Toine Manders, vijand van de consument"
date: 2007-02-20T12:35:00
author: alper
categories:
  - nederlands
  - politics
---

Voor die mensen die er nog niet van overtuigd waren dat de VVD een **foute foute** partij is. Europarlementariër Toine Manders is zulke goede vriendjes met het bedrijfsleven dat burgers en consumenten hem weinig meer kunnen schelen. Op zijn website schijft hij letterlijk dat hij [consumenten wil criminaliseren](http://www.toinemanders.nl/content/view/122/28/) [[via](http://www.webwereld.nl/ref/rss/45132)].

Een gejat plaatje van een rolex, een boude uitspraak en keiharde repressie. Dat gaat natuurlijk niet helpen maar het is wel wat de industrie wil horen.

Elke nuance ontbreekt, maar dat zijn we ondertussen bij de VVD wel gewend. Reactief handelen op Wilders eist zijn tol van een partij.

VVD-stemmers, jullie weten wie jullie zijn, jullie werken hieraan mee.

**Rita:** Op de televisietoernee van Rita Verdonk de afgelopen dagen valt weer eens op hoe simpel ze is en hoezeer ze de feiten verdraait. Ze leeft compleet in haar eigen wereld: *the pro-Rita zone*.

Gisteren meldde ze bijvoorbeeld dat ze een commissie in het leven wilde roepen (tijdens de voorkeursstemmencoup) omdat ze er genoeg van had dat dingen in de VVD werden beslist door dezelfde 40 mensen.

Ze vergat erbij te vermelden dat bij de lijsttrekkersverkiezingen in de VVD alle leden mochten stemmen en ze dus gewoon niet populair genoeg was. ‘Iedereen is tegen me’ is natuurlijk electoraal superhandig.