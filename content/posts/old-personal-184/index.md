---
title: "Datavis propz!"
date: 2005-03-09T22:10:00
author: alper
categories:
  - nederlands
  - delft
  - software-engineering
---

Ik heb gisteren voor het eerst in tijden een leuk college gehad. Het was interessant, moeilijk en het ging in een lekker hoog tempo waardoor het praktisch onmogelijk was om in slaap te vallen.

Het was het tweede college van mijn vak [Data Visualization](http://visualisation.tudelft.nl/) over Medical Visualization. Het hele college zat tjokvol met plaatjes en filmpjes en gave gadgets en eigenlijk ontzettend moeilijke problemen.

Deze gasten hebben hele dikke skillz die ze gebruiken om wat je maar wilt aan je lichaam goed te visualiseren. En het ziet er niet alleen leuk uit, maar artsen kunnen er levens mee redden. En ze mogen spelen met alle dure en gave apparaten in ziekenhuizen.

Erg belangrijk voor een goed college is o.a. dat degene die het college geeft ([Charl Botha](http://cpbotha.net/)) enthousiast is, interessante stof te vertellen heeft, het Engels beheerst en belangrijkste van alles: jonger is dan 40.

Jonger dan 40 betekent al dat je meer overeenkomt met je studenten dan mannen van boven de 60. Dit zorgt er ook voor dat je ze niet doodverveelt met je ontzettend trage monotone behandeling van de stof. Wij zijn de MTV-generatie, wij hebben een harde beat en snelle overgangen nodig.

Wat hij ook goed deed, een [regel van Tufte](http://zhurnal.net/ww/zw?TufteThoughts) was:

> Finish early --- people will be thrilled. Something good is bound to happen!