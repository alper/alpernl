---
author: alper
categories:
  - delft
date: "2007-11-15T12:22:05+00:00"
title: Vroege vogels
aliases:
  - /dingen/2007/11/vroege-vogels/

---
Vanochtend ben ik om 07:15 opgestaan om de vuilnis buiten te zetten. Hier in de binnenstad hebben we geen ondergrondse containers en alles is sowieso slecht bereikbaar. Het schijnt dat de vuilniswagen hem achterin de Vlouw steekt waar wij ons vuilnis neer moeten zetten [^1].

De gemeente weet te melden dat je 's ochtends voor 07:30 het vuilnis buiten moet zetten [^2]. Opstaan op een ongoddelijk tijdstip en vuilniszakken naar buiten sjouwen.

Deze manier van dingen regelen is óf de tyrannie van de ochtendmensen en het boerenbestaan over de rest van de mensen óf het is een goede reden om vroeg uit de veren te zijn en de dag te vullen met nuttige dingen [^3].

Zeg het maar.

[^1]: En helaas geen foto's misschien een andere keer.
[^2]: De avond van tevoren mag natuurlijk niet.
[^3]: Ik ben uiteraard weer terug mijn nest in gedoken.
