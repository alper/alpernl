---
title: "Londen"
date: 2005-07-09T00:01:00
author: alper
categories:
  - nederlands
  - photography
---

Gistermiddag al ademloos de ongeveer 200 (nu 700) foto's in de [Flickr 7/7 Community](http://www-us.flickr.com/groups/bomb/pool/) (toen de London Bomb Blasts Pool) bekeken. Ik heb geen tv; ik heb geen tv nodig. De aanslagen gisteren hebben meer dan ooit bewezen dat de nieuwe media niet meer weg te denken zijn in het internetlandschap.

Ook al gingen in de eerste instantie de meeste mensen voor hun informatie naar de grote media sites (die daardoor [plat gaan](http://www.mediafact.nl/comments.php?id=9171_0_1_0_C)), op de community sites van Wikipedia, Flickr en de verschillende blogs lees je de [persoonlijkere berichten (!)](http://www.pfff.co.uk/weblog/archives/2005/07/surviving_a_ter_2.html), [de anekdotes](http://charlottesweb.nl/web/pivot_new/entry.php?id=518) en de verschillende manieren waarop mensen om gaan met het gebeurde en er zin aan proberen te geven.

Kenneth was me voor (ik had al een tijdje een blogpost idee liggen met dezelfde titel): [Wij zijn de media](http://www.kennethverburg.nl/weblog/archives/2005/07/08/de_media_dat_zijn_wij.php). Breuls [vangt de parallel](http://breuls.org/blog?view/2567) ook.

De vroegst verschijnende foto's op Flickr zijn —[met toestemming](http://www-us.flickr.com/photos/jmh/24223194/)— gebruikt in [het Wikinews artikel](http://en.wikinews.org/wiki/Coordinated_terrorist_attack_in_London) over de aanslagen.

In Engeland waren ze net bezig om de identificatieplicht in te voeren. In een [stuk in de Guardian](http://www.guardian.co.uk/terrorism/story/0,12780,1523844,00.html) is Ian McEwan (fantastisch schrijver) bang voor de mogelijke uitbreiding van die macht van de overheid. [Bruce Schneier blijft zeggen](http://www.schneier.com/blog/archives/2005/07/london_transpor.html) dat dat soort kortzichtige maatregelen niet helpen. Weten wie iemand is (voor zover mogelijk), vertelt je niks over wat hij van plan is.

De Britten houden zich [sterk](http://www.punkey.com/pivot/entry.php?id=6913). Ik hoop [ook](http://brechtjesblogje.blogspot.com/2005/07/cool-britain.html) dat wij dat hier ook kunnen, maar ik maak me geen illusies.