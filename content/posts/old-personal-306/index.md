---
title: "Gemeentelijke WiFi"
date: 2005-06-23T13:09:00
author: alper
categories:
  - nederlands
  - internet
---

Groot nieuws her en der over de gemeente Orlando die stopt met zijn [gratis Wifi](http://www.cityoforlando.net/executive/communications/pupdates/04_01_14_wifi.htm) aan te bieden. Bericht op: [Slashdot](http://hardware.slashdot.org/article.pl?sid=05/06/22/2227255&tid=193&tid=126), [Webwereld](http://www.webwereld.nl/comments/35940) en [Wireless Nederland](http://www.wirelessnederland.nl/modules.php?name=News&file=article&sid=725&mode=&order=0&thold=0) en [Local6](http://www.local6.com/news/4632893/detail.html).

In Orlando stoppen ze met het argument dat te weinig mensen het gebruiken voor het geld dat het kost. Het genoemde bedrag van $1800 lijkt mij op een gemeentebegroting een schijntje.

Een pilot-project in een relatief klein deel van de stad dus niet zo gek dat niet zoveel mensen het gebruiken. Het probleem met WiFi is dat het pas handig wordt als het overal is en als het overal gratis (of goedkoop) is. Niemand gaat tientallen euri per uur betalen voor een hotspot. Die dingen kosten echt niet zoveel.

Dit was een stap in de goede richting, het nu terugtrekken is treurig en kortzichtig.

**Waarom wel?**

Als je er van uit kan gaan dat je overal mobiel [VoIP](http://nl.wikipedia.org/wiki/Voice_over_IP) kan bellen, kun je je GSM abonnement opzeggen. Kun je onderweg naar je werk het journaal kijken en chatten met vrienden.

Als je hier dan ook nog locatie-gebaseerde diensten mee mogelijk maakt, dan wordt het echt compleet een gekkenhuis. Dan zet je de bouwstenen op hun plek om de hele samenleving te transformeren. Dingen die tien jaar geleden science-fiction waren worden dan mogelijk. Kenniseconomie, iemand?

Via [Weblogsky](http://www.weblogsky.com/archives/000485.html) kwam ik van de week een filmpje tegen van Andrew Rasiej. [Rasiej](http://www.advocatesforrasiej.com/) is erg cool, en in het filmpje zegt hij een heleboel verstandige dingen (*“I thrive on democracy”*).

Hij vergelijkt WiFi voor iedereen met andere nutsvoorzieningen in termen van algemeen belang en vooruit kijken naar een aanstaande grote behoefte. Daarom zou een gemeente het voortouw kunnen (en moeten) nemen.

Nog even Rasiej citeren:

> “We could get Wi-Fi [wireless fidelity] for all New Yorkers for the price of a movie ticket,” he said at a news conference.