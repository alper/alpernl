---
title: "Rutte en Bos doen het niet zo goed"
date: 2006-11-12T19:46:00
author: alper
categories:
  - nederlands
---

**Update:** Ik ben gelinked van de [Verkiezingen Startpagina](http://verkiezingen-2006.startpagina.nl/). Welkom bezoekers! Een commentaar achterlaten mag en is niet eng.

Waar Rutte [vanmiddag in Buitenhof](http://www.vpro.nl/programma/buitenhof/afleveringen/30206866/items/31223297/) gelijk in had was het verhaal van de PvdA prominenten die openlijk (10 dagen voor de verkiezingen!) Bos becriticeerden.

Ik kan me nauwelijks de reacties bij Bos en zijn team voorstellen.

Al Rutte's opmerkingen over de huizenmarkt daarna raakten kant nog wal.

Als nepliberaal is hij voor een zware sturing in de huizenmarkt (de hypotheekrenteaftrek). Dat terwijl die aftrek zorgt voor een gigantische economische schade en een stijging van de huizenprijzen.

Rutte ging wijselijk niet in op de vraag waarom er wel meerjaren zekerheid moet zijn voor huizenbezitters wat betreft hypotheekrenteaftrek, maar dat huurders niet kunnen rekenen op zo'n zekerheid wat betreft hun huurtoeslag.

Huurstijgingen van een paar keer inflatie worden toegestaan en over een paar jaar worden de huren vrijgegeven voor nieuwe contracten. Dat betekent dus nog meer redenen om te blijven zitten in het huis waar je zit.

Dat wordt nog leuk wonen.