---
_edit_last: "2"
author: alper
categories:
  - internet
  - monster-swell
  - nederlands
  - work
date: "2009-10-13T11:54:38+00:00"
enclosure: |-
  http://audio.sxsw.com/2009/podcasts/D3%20SXSW_PODCASTS/031509_PM2_APIsAndChangingFaceOfNews.mp3
  23436724
  audio/mpeg
guid: http://alper.nl/dingen/?p=1293
parent_post_id: null
post_id: "1293"
title: Krantenarchieven op het internet
aliases:
  - /dingen/2009/10/krantenarchieven-op-het-internet/

---
Ik weet niet of kranten te redden zijn door middel van techniek, maar ik denk wel dat het een poging waard is. Dit was ook de teneur van de sessie [“Get Me Rewrite! Developing APIs and the Changing Face of News”](http://2009.sxsw.com/node/1577) ( [podcast](http://audio.sxsw.com/2009/podcasts/D3%20SXSW_PODCASTS/031509_PM2_APIsAndChangingFaceOfNews.mp3) nu beschikbaar) op SxSW dit jaar waar ik bij was. In die sessie gaven ontwikkelaars van de [New York Times](http://www.nytimes.com/), [NPR](http://www.npr.org/) en [the Guardian](http://www.guardian.co.uk) voorbeelden van en hun visie op het belang van een solide internet-infrastructuur voor nieuws producerende bedrijven ((Ik heb nog een grote post liggen naar aanleiding van dat panel over het belang van een beheersbare en strategische IT-infrastructuur voor kranten die ik één dezer dagen af wil schrijven.)).

Als last minute invaller in dat panel presenteerde [Simon Willison](http://simonwillison.net/) de [Content API](http://api.guardianapis.com/docs) van [the Guardian](http://www.guardian.co.uk) (onderdeel van het [Guardian Open Platform](http://www.guardian.co.uk/open-platform)) die hij recent had gebouwd waarmee het gehele digitale archief (vanaf 1999) op te vragen en te hergebruiken is. De API geeft toegang tot de inhoud van de artikelen en maakt het mogelijk om te filteren op de tekst, data, de bestaande taxonomie van the Guardian en andere zoekcriteria.

Met deze API kunnen anderen dus [interessante toepassingen](http://www.guardian.co.uk/open-platform/apps) bouwen, dingen verduidelijken en onderzoek doen.

Maar waarom zou the Guardian dit aanbieden? Dit kost toch alleen maar geld?

### Maatschappelijk relevantie

Als je ervan overtuigd bent dat kranten een maatschappelijk belang dienen dan zou het vanzelfsprekend moeten zijn dat in een tijd waarin papieren mediadragers minder en minder belangrijk worden, je maatschappelijke relevantie ook afneemt.

Wil je die maatschappelijke relevantie behouden dan zul je op het internet net zo een hoogwaardig, (her)bruikbaar, informatiedicht alternatief moeten aanbieden als een papieren krant in de offline wereld is. Niet alleen dat, daarnaast moet je ook nog eens gebruik maken van alle mogelijkheden van dat internet om daar op gelijke voet te kunnen concurreren. Dat is niet makkelijk maar zeker ook niet onmogelijk.

\[caption id="attachment\_1294" align="alignright" width="300" caption="Microfiche"\] [![Microfiche](GKD_mirofiche_1988_05_single-300x220.jpg)](GKD_mirofiche_1988_05_single.jpeg)\[/caption\]

Een Content API is het hedendaagse equivalent van het doorzoeken van krantenarchieven en hergebruiken van krantenknipsels (maar dan zoveel schaalbaarder). Het is niet genoeg, maar het is wel een begin.

Er zullen ontzettend veel meer gebruiksgevallen ontstaan zodra je daadwerkelijk een First Class Citizen van het internet wordt dat dat alleen al misschien wel de moeite waard is.

### Verdienmodel

Een van de voorwaarden die the Guardian verbindt aan het gebruik van hun API is dat ze op een later moment hun eigen advertenties kunnen toevoegen aan de content die jij gebruikt. Ze zijn dus bezig een eigen advertentienetwerk te bouwen.

Ik geloof niet dat kranten offline hun advertenties uitbesteden aan een derde partij en die een kwart van hun inkomsten geven. Waarom zouden ze dat online dan wel doen?

Het is de vraag of the Guardian op deze manier de kosten van hun API en hun nieuws eruit zullen halen maar ze hebben een grote berg relevante content en ze proberen dingen. Daar heb ik respect voor.

_(Dit bericht is een antwoord op een vraag van [Paul Vereijken](http://twitter.com/paulvereijken).)_
