---
title: "Groen"
date: 2005-08-03T00:24:00
author: alper
categories:
  - nederlands
  - poetry
---

Weinig geblog, vakantie en pre-vakantie-stress is altijd een goede smoes. Ik heb nu meer tijd maar eigenlijk is het nooit genoeg.

![Friendly Game of Go](http://photos22.flickr.com/30626352_be64be85ca_m.jpg)[](http://www.flickr.com/photos/alper/30626352/)

Normaal gesproken lees ik geen papier maar ik heb nu een kleine ontdekking gedaan. Op [Poetry International](http://www.poetry.nl) een paar weken geleden is me een [Groene Amsterdammer](http://www.groene.nl) aangesmeerd en nog eentje beloofd. Ik hoefde alleen maar mijn persoonsgegevens in te vullen en ondertekenen met bloed. Daar had ik geen problemen mee.

Dat tweede nummer liet op zich wachten maar ik werd wel gebeld door iemand van de Groene. Dat was mijn beste telefonische verkoopervaring ooit. Nummer niet geheim, iemand aan de lijn met een relaxed verhaal die zich gewoon voorstelt en die je een fatsoenlijk aanbod doet ([4 nummers voor €7,95](http://groene.alias.nl/abo.aip)) met een abonnement dat vanzelf afloopt.

Ik ben nu de dikke zomerspecial aan het lezen over “De Jeugd De Toekomst” en die is erg leuk. De Groene Amsterdammer is echt **goed** en niet alleen voor groene mensen of Amsterdammers.

Interessante artikelen over boeiende onderwerpen met een diepgang die je niet gewend bent. Essentieel tegengif in deze tijd van Telegraaf en Geen Stijl.