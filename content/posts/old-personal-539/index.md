---
title: "Kaput"
date: 2006-02-13T23:03:00
author: alper
categories:
  - nederlands
---

Mijn [leuke nieuwe gave GSM](http://www.alper.nl/blog/alper/513) is stuk. Het Bluetooth probleem kon ik nog half mee leven. In de bus naar Flaine haalde ik hem uit mijn broekzak en toen bleek het scherm half stuk. De LCD is van binnen kapot en de helft van het scherm is onbruikbaar. Leuk, zo op vakantie.

Vandaag bij de T-mobile winkel het ding weer ingeleverd. Ik heb er twee jaar garantie op en als dit een indicatie is hoe duurzaam SonyEricsson GSM's zijn dan heb ik die garantie hard nodig.

De doorlooptijd van een serviceverzoek bij [T-mobile](http://www.t-mobile.nl) is tien dagen. Je krijgt geen vervangende GSM (gelukkig heb ik er nog eentje liggen). Ik heb mijn W800i niet één keer laten vallen (en zelfs dan), daar heb ik hem nog te kort voor. Het is maar de vraag wat een reparatie me gaat opleveren. Erg blij word ik er niet van.

Ter vergelijking: mijn tweedehands Nokia 3310 heeft het zes jaar zonder problemen gedaan en die heb ik te vaak laten vallen om te tellen.

Ik heb mijn SIM kaart weer in mijn 3310 gedaan en ben nu dus weer bereikbaar. Alternatief kan het ook via [Skype](http://www.skype.com) ([illustir](callto://illustir)) of [Gizmo](http://www.gizmoproject.com/) (illustir of SIP 1-747-629-3440).