---
author: alper
categories:
  - delft
date: "2007-12-20T11:28:02+00:00"
title: Compensatie van artiesten
aliases:
  - /dingen/2007/12/compensatie-van-artiesten/

---
De in-store van Fiction Plane in Velvet werd aangekondigd door een hele grote Hagenees die ons verzekerde dat de enige manier om de winkel levend te verlaten het kopen van een CD was.

[![Dude](http://farm3.static.flickr.com/2258/2122582458_acd943e727.jpg)](http://www.flickr.com/photos/alper/2122582458/ "Dude by illustir, on Flickr")

Zeker na een live event heb ik er geen problemen mee om de muzikanten te vergoeden —want die gasten moeten ook leven— maar ik doe niet meer aan CDs als fysiek medium. Als ik de CD van Fiction Plane wil hebben, dan download ik hem wel, veel handiger voor ons allebei en nog beter voor het milieu ook [^1].

Het geld dat je dan zou besteden aan de CD kun je beter aan de band zelf geven. [Radiohead is hier al mee begonnen](http://www.inrainbows.com/) [^2] met veel succes. Aleen komt na afloop van het concert naar de muzikant toelopen en hem een briefje toestoppen wat raar [^3] over maar het live-en-fooi-model heeft zeker potentie (zie ook [de Seminal](http://www.theseminal.com/2007/12/18/pay-what-you-want-will-change-the-music-industry/)).
Wat de muziekwinkel dan moet doen in dit verhaal is nog een redelijk lastige. Als distributiepunt van media is ze geen lang leven meer beschoren.

Dat hele idee is één van de redenen dat we [Tipit.to](http://tipit.to) zijn begonnen. Om transacties in de voluntaire economie te faciliteren. We zijn hard bezig om binnenkort te lanceren en te zien of het wat wordt [^4].

[^1]: Je kon bij Velvet in de rij staan om je CD te laten signeren. Dat zou het meer dan zomaar een drager maken, maar ik ben niet zó een fan en ik heb geen zin om dat dan te bewaren of op eBay te zetten.
[^2]: Met wat ook nog eens één van de beste CDs van de afgelopen tijd is.
[^3]: Maar wel lekker zwart!
[^4]: Legio mensen zonder een greintje visie hebben ons al verzekerd dat het nooit kan werken. Des te meer reden om het te proberen.
