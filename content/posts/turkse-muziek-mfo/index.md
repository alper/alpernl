---
author: alper
categories:
  - music
  - nederlands
  - video
date: "2009-07-21T23:32:19+00:00"
title: Turkse Muziek - MFÖ
aliases:
  - /dingen/2008/03/turkse-muziek-mfo/

---
Wat nu volgt naar aanleiding van een gesprek met Joris over Turkije en Turkse muziek. Hij vroeg waarom ik niet in İstanbul ging wonen, wat op zich een goede vraag is. Dat komt misschien nog wel een keer, maar voor nu een kleine serie over Turkse muziek.

Ik heb het hier weleens gehad over de films van Fatih Akin, [“Gegen die Wand”](http://www.imdb.com/title/tt0347048/) en [“Cossing the Bridge”](http://www.imdb.com/title/tt0459242/). Die films én hun soundtracks beschouw ik als bekend terrein maar misschien is het later leuk om daar wat dieper op in te gaan.

Vandaag gaat het over [MFÖ](http://en.wikipedia.org/wiki/MFÖ) (afkorting van Mazhar-Fuat-Özkan, [officiële site](http://www.mfo.com.tr/)). Ik kwam deze band voor het eerst tegen via een blogpost uit [Ben Hammersley](http://www.benhammersley.com)'s reis door Turkije ((Dat blog artikel heeft de migratie niet overleefd, lijk het.)), en wel met deze fanclip op YouTube:

### “Ne bileyim ben”(Wat had ik dan kunnen weten) ((Wat hier wel duidelijk wordt is de geweldige per woord efficiency van het Turks ten opzichte van het Nederlands. Een verhouding van 1:2 is niet raar.))

Een lekker kazige clip met een 'coole' dude maar de toffe sound nodigt uit om meer te zoeken op YouTube.

Een probleem is er wel als je een band als MFÖ tegenkomt in 2007. Dit zijn ondertussen relatief oude mannen maar instituten van de Turkse popmuziek. Wikipedia heeft 13 albums staan sinds 1984. Daar kom ik nu even in vallen zonder veel benul van de Turkse popgeschiedenis of de context waarin deze muziek is uitgebracht. Ik doe het wel met mijn gevoel voor wat leuke muziek is (deze [jongen op Last.fm](http://www.last.fm/user/aydozz/journal/2006/06/11/153765/) behandelt ook MFÖ).

Ik zoek nog naar de bittorrent link voor de hele discografie ((Één album zou al tof zijn. Het is redelijk slecht te vinden. Op iTunes staat alleen hun laatste album te koop.)) en als ik die allemaal geluisterd heb ((13 CDs past net niet op een shuffle)), kom ik er wel op terug.

Ondertussen maar wat leuke nummers uit hun latere werk die op YouTube te vinden zijn:

### “Sarı Laleler”(Gele Tulpen)

Simpel maar erg leuk en mooi nummer met vooral deze tekst:

> “Sana sarı laleler aldım çiçek pazarından
> Sen olmasan buralara gelemezdim ben
> sevemezdim bu şehri, anlamazdım dilinden.”

Wat iets wordt als:

> “Ik kocht gele tulpen voor je van de bloemenmarkt
> Als jij er niet was geweest had ik hier niet heen kunnen komen
> Had ik niet van deze stad kunnen houden, noch haar taal kunnen begrijpen.”

### “Tam Ortasındayım”(Ik sta er middenin)

Heel erg mooie clip en een aardig sentimenteel nummer. Het 'ik sta miden in' heeft betrekking op de regen en de weg, metaforen voor het leven en haar beproevingen.

Het is sentimenteel op het melodramatische af, maar dat is Turkse cultuur eigen. Het is fijne muziek, zeker als je de taal spreekt. Ik ben benieuwd hoe niet-Turken het ervaren.
