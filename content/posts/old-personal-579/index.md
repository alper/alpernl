---
title: "Op voorraad"
date: 2006-03-12T20:22:00
author: alper
categories:
  - nederlands
---

Ik zat er een beetje tegenop te hikken maar ik kom binnenkort in situaties dat een goed pak toch echt heel handig gaat zijn.

Mijn vorige twee pakken gingen het echt niet meer doen. Één donkerblauw pak van een jaar of zes geleden dat niet zo vaak gedragen is maar waar een raar gat in de broek zit en dat alleen nog past in mijn fantasie.

Een ander strak grijs-groen pak dat ik dagelijks aan had in onze commissietijd. Het ziet er voor dat gebruik nog verbazingwekkend goed uit en zou het vast nog een maand of zes goed doen maar dat pak is voor de kroeg niet voor de echte wereld.

Vandaag maar even naar de Haagsche Bluf geweest om een flitsend nieuw pak op de kop te tikken. Bij [Suit Supply](http://www.alper.nl/blog/alper/579) hebben ze veel leuke dingen en het resultaat mag er best zijn.

![New Suit](http://static.flickr.com/49/111412580_5e40762b13_m.jpg)[](http://www.flickr.com/photos/alper/111412580/)

Wat een budget pakkenverkoper heet te zijn valt nog best mee, maar duurder kan [altijd](http://www.paulsmith.co.uk/collections/ss06/men.html) [nog](http://www.englishcut.com/).