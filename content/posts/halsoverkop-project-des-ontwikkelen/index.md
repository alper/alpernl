---
_edit_last: "2"
author: alper
categories:
  - nederlands
  - politics
  - work
date: "2009-02-17T12:41:32+00:00"
guid: http://alper.nl/dingen/?p=766
parent_post_id: null
post_id: "766"
title: Halsoverkop project-des-ontwikkelen
aliases:
  - /dingen/2009/02/halsoverkop-project-des-ontwikkelen/

---
Taplin [schreef van de week](http://jontaplin.com/2009/02/13/civil-unrest-the-credit-crisis/) al dat de economische crisis onrust en onveiligheid op lokaal niveau tot gevolg zou hebben. Blijkt dat Dubai al [het ravijn in glijdt](http://www.nytimes.com/2009/02/12/world/middleeast/12dubai.html?pagewanted=1&_r=1) en niemand weet hoe erg het daadwerkelijk is.

Nu is het nogal onhandig om in tijden van crisis de boel nog verder aan te halen en geen informatie vrij te geven zodat de paniek alleen maar groter kan worden. Het gerucht gaat al dat de eilanden teruggeclaimed worden door de zee (waarschijnlijk omdat de baggeraars zonder werk in Nederland zitten).

Wie had gedacht dat [dunebashen](http://www.youtube.com/results?search_type=&search_query=dunebashing&aq=f) in SUVs en [snowboarden in het midden van de woestijn](http://www.youtube.com/results.php?search_query=snowboarding%20dubai) niet houdbaar zouden zijn ((Om nog maar te zwijgen over de morele holheid van de verveelde rijke mensen.))? Als het Dubai-Disney niet eens marginaal economisch duurzaam is, hoe ecologisch duurzaam had het dan kunnen zijn?

Megalomane projecten waarvan iedereen aan had kunnen zien komen dat ze de noodzakelijke onderbouwing misten. Ook al durfden weinigen dat te zeggen in het aanzicht van het ‘economische wonder’. Nu hebben we gezien waar economische wonderen van analysten, investeerders en bankiers toe leiden.
Blijkt dus dat je geen wereld kunt bouwen in 10 jaar, ook al heb je nog zoveel hijskranen.

Van de week ging ook al het TVCC gebouw ((Niet te verwarren met het CCTV gebouw.)) in Beijing [in vlammen op](http://www.guardian.co.uk/world/2009/feb/11/television-cultural-centre-tower-beijing-fire). Het heeft er niks mee te maken maar een zekere symboliek valt niet te ontkennen.
