---
title: "TPG Post"
date: 2006-03-14T20:23:00
author: alper
categories:
  - nederlands
---

Nog als vervolg op [het T-mobile gezeik](http://www.alper.nl/blog/alper/552) (nu trouwens [nr. 3 in Google](http://www.google.com/search?client=safari&rls=en&q=t-mobile+klantenservice&ie=UTF-8&oe=UTF-8). Help mee!).

Toen ik de originele brief met de reparatieofferte kreeg stond er strafporto op. De brief zat in een T-mobile envelop met daarop een *Port betaald*-merkje maar niet dus.

Die brief mag je dan weigeren, of je maakt hem open en dan moet jij de porto voldoen. Het kon mij niet zoveel schelen en die brief was toch al hier, dus ik maakte hem open en zag het slechte nieuws. Het bedrijf dat de brief verstuurde (Solid Vision) snapte ook niet hoe het kon en wilde best mijn porto vergoeden maar het is daar nooit meer echt van gekomen.

Kreeg ik vandaag een *Herinnering Nabetaling frankeerkosten* in de bus met daarin een aanslag voor â‚¬0,50. Nu is het echt mijn schuld, maar ik vind het alsnog een redelijk onsmakelijke praktijk. Ze bezorgen de brief wel maar zetten me dan voor het blok. Als ik hem terugstuur kom ik er nooit achter wat er in die brief zat.

![Herinnering Nabetaling frankeerkosten](http://static.flickr.com/54/112521192_56d2d913b3_m.jpg)[](http://www.flickr.com/photos/alper/112521192/)

Ik heb nog twee velletjes postzegels over die niks anders doen dan mijn portemonnee dikker maken. Ze stikken er maar in. Ik ga toch **nooit** meer postzegels gebruiken. Wie verstuurt er nou nog post?