---
author: alper
categories:
  - amsterdam
  - food
  - nederlands
date: "2010-05-09T15:53:54+00:00"
guid: http://alper.nl/dingen/?p=1769
parent_post_id: null
post_id: "1769"
title: Ambitieuze koffie in Stumptown
aliases:
  - /dingen/2010/05/ambitieuze-koffie-in-stumptown/

---
Via [Johan Schaap](http://twitter.com/johanschaap/status/13536197385) kwam ik [op het spoor](http://twitter.com/johanschaap/status/13538951765) van een popup store van [Stumptown Coffee Roasters](http://www.stumptowncoffee.com/) hier in Amsterdam op de Albert Cuyp ( [4sq](http://foursquare.com/venue/1970833)).

Popup stores zijn vet en nu is de Albert Cuyp niet het armoedigste deel van de stad wat betreft caffeïne-toevoer, maar zoals in [het artikel in de Times](http://tmagazine.blogs.nytimes.com/2010/03/18/going-dutch-stumptown-coffee-in-amsterdam/) ook te lezen staat:

> I’ve gotten to really know the city. But I’ve tried to find good coffee, and it’s been challenging. It’s way underdeveloped compared to the U.S., or even London or Scandinavia.

Dat is serieus waar. Mensen hebben hier geen smaak of budget voor goede koffie. In de meeste café's krijg je een verbrande halve kop espresso, met enkele [goede](http://foursquare.com/venue/68943) [uitzonderingen](http://foursquare.com/venue/57179). Het personeel (‘baristas’ hebben we hier niet) neemt het werk ook niet serieus en is niet ontvankelijk voor constructief commentaar.

Laatst bij [de Koffiesalon](http://www.dekoffiesalon.nl/) kreeg ik van de jongen achter de bar triomfantelijk “nog een beetje extra melk”in mijn kopje gekwakt. De koffie die je uitserveert is goed, of hij is het niet. Rot op met je extra beetje melk.

Ik verheug me op mijn eerste bezoek aan Stumptown. Het moet wel goed zijn. Slechter kan in elk geval niet.

**Update:** [![Bar(ista)](http://farm5.static.flickr.com/4054/4589717557_098e6e2671.jpg)](http://www.flickr.com/photos/alper/4589717557/ "Bar(ista) by illustir, on Flickr")

Ik ben er geweest en de koffie is er inderdaad fantastisch. Nu maar hopen dat ze blijven.
