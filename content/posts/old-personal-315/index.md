---
title: "Mac-bril"
date: 2005-06-27T12:38:00
author: alper
categories:
  - nederlands
---

Ik las via [Breuls](http://breuls.org/blog?view/2548#4940) een ontzettend [slecht verhaal op Macwereld](http://macwereld.nl/index.php?option=com_content&task=view&id=423&Itemid=1&mosmsg=Je%20reactie%20is%20opgeslagen.). Puur ongenuanceerd Linux-bashen doorspekt met halve waarheden en erger.

Ik heb een reactie geplaatst maar dit soort types is meestal redelijk licht geraakt. Voor het geval hij verwijderd wordt zet ik hem ook even hier beneden neer.

> Ik dacht een leuk en interessant opiniestuk te gaan lezen, maar valt dat even tegen. Je mening is de jouwe daar kan ik weinig aan af doen maar de leugens, generalisaties en drogredeneringen daar stoor ik me een beetje aan.

> Probeer de volgende keer als je iets schrijft je een beetje in te lezen in de stof. Met al die zelfgenoegzaamheid hier en in de reacties laten jullie je toch echt kennen.

>

> Ik ga even inhoudelijk in op de hoofdlijnen (anders blijf ik bezig).

>

> Een van de belangrijkste onderdelen van de idealistische Open Source wereld is dat degene die maakt, bepaalt. Als je het niet goed vindt, als het je niet aanstaat dan moet of JIJ het beter maken of je je mond houden. Daarvoor hoef je niet per se te kunnen programmeren, testen en usability studies worden ook erg gewaardeerd maar bijdragen is essentieel.

> Het is te makkelijk om langs de kantlijn te staan en vuil te spuien.

>

> Uitvaren tegen alles wat open is klinkt misschien stoer maar hoe beter Open Standaarden worden ondersteund des te eerder Apple zich ook uit de klauwen van Microsoft kan wrikken.

>

> De functionaliteiten die je noemt bestaan voor het grootste gedeelt al lang.Hoe goed ze geÃ¯ntegreerd zijn hangt puur van je distributie af. Die beroemde vrijheid zorgt er voor dat er voor elke doelgroep eentje is. Gebruikers-distro's als Ubuntu en Linspire doen de meeste dingen goed.

> Spotlight bestond bijvoorbeeld al een tijdje op Linux in de vorm van Beagle.

>

> Ik geef toe dat er neigingen richting Windows zijn (en ook richting OS X) maar er zijn ook hele sterke bewegingen binnen de verschillende Desktops die de eigen identiteit bewaken.

> Daarnaast zijn er ook systemen die compleet andere paradigma's nastreven en temminste innovatief te noemen zijn. De goede punten daarvan zullen als de tijd daarvoor is overgenomen worden in de mainstream.

>

> Het is er allemaal wel, maar als je met je Mac-bril even oppervlakkig rondkijkt zul je het inderdaad niet zien.

Ik heb me hierboven nog redelijk lopen inhouden ook (ik heb het bijvoorbeeld niet eens gehad over de dieptrieste taalbeheersing van de auteur).