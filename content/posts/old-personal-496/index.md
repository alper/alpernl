---
title: "Werkelijk waar"
date: 2006-01-15T00:00:00
author: alper
categories:
  - nederlands
  - video
---

Jon Stewart is niet de enige die terug is. Stephen Colbert is ook terug en hoe!

Na een succesvolle campagne gevoerd te hebben om [Kerstmis te redden](http://mediamatters.org/items/200511210003) van de heidenen is hij nu bezig de waarheid, nee de waarachtigheid boven de tafel te krijgen.

**waarachtigheid** *(zelfst. nw., Eng: truthiness)*

> waarheid die zich niet de mond laat snoeren door feiten

Dit woord dat door Stephen is bedacht is pas benoemd tot woord van het jaar door [AP](http://www.ap.org/) maar in het bericht hebben ze nagelaten om Stephen om commentaar te vragen. Dit soort nalatigheid is een klap in het gezicht van de waarachtigheid.

Nu [voert Stephen campagne](http://news.yahoo.com/s/ap/20060113/ap_en_tv/tv_colbert_vs_ap) (via [reddit](http://reddit.com/info?id=26508)) om het gevaar dat AP vormt voor Amerika (en indirect de rest van de Vrije Wereld) aan het licht te brengen.

**En nog:** [Jon Stewart presenteert](http://www.oscars.org/78academyawards/host.html) de [Oscars](http://www.oscar.com/) die de nacht van 5 op 6 maart waarschijnlijk door Cinenova worden uitgezonden. Wie kan dat ontvangen?

De Oscars kunnen me gestolen worden, maar Stewart wil ik graag zien.