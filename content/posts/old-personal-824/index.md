---
title: "Aangifte"
date: 2007-04-09T15:05:00
author: alper
categories:
  - nederlands
---

Ik dacht dat ik dit jaar net zo laks als vorige jaren kon zijn met mijn aangifte tot ik in de stapel onverwerkt papier (afstuderen hè) een brief van de belastingdienst tegenkom met:

> **Uw elektronische aangifte moet bij de Belastingdienst binnen zijn vóór 1 apr. 2007**

Tsja, vette pech. Het is nu een week later. De ombudsman concludeerde al dat het Rijk veel enthousiaster is bij het innen van belastingen dan bij het uitkeren van toeslagen (vraag maar aan Martijn). Acht dagen later moeten ze kunnen lijen.

Wel goed dat de belastingdienst [aangifteprogramma's](http://www.belastingdienst.nl/particulier/aangifte2006/) heeft voor Windows, OS X en Linux. Het kan dus wél, waarom dat dan zoveel jaar heeft moeten duren…

Blij dat het nu wel digitaal kan, ik heb het gehad met papier. Mijn media zijn bij voorkeur backupbaar en [Spotlight](http://www.apple.com/macosx/features/spotlight/)baar.

Nog een leuke zoektocht naar mijn jaaropgave van 2006, die zat ingevouwen in een loonstrookje. Tweede keer koortsachtig door mijn systeem1 heenzoeken en ik had hem. Die jaaropgave is trouwens heel simpel aangezien ik dat hele jaar bij één werkgever zat af te studeren.

De aangifte over dit jaar wordt een stuk interessanter.

1. Mensen die mij kennen zullen verbaasd zijn dat ik wél een systeem heb. Dat systeem bestaat eruit dat alle papier waar ik niet direct iets mee moet maar dat wel belangrijk genoeg is om te bewaren op één stapel gaat. Die stapel bevat alles wat belangrijk is in omgekeerd chronologische volgorde. Dit maakt opzoeken bijzonder eenvoudig.

[Jan-Heijn Kuipers](http://nl.wikipedia.org/wiki/Jan-Hein_Kuijpers) doet zijn stukken ook op die manier dus als het goed genoeg is voor de zaak Holleeder, dan is het goed genoeg voor mij.