---
title: "Mobiel Eindpunt"
date: 2006-08-07T11:47:00
author: alper
categories:
  - nederlands
---

Mijn trouwe Nokia GSM heeft het nu compleet begeven. Hij doet heel weinig meer, is erg onbetrouwbaar en een volle batterij doet het nu misschien nog een uur of vier.

![Death Throes](http://static.flickr.com/15/89339494_defbc4fbb0_t.jpg)[](http://www.flickr.com/photos/alper/89339494/)

Ik heb hem nu ook niet meer bij me en ben dus slecht bereikbaar. Hij ligt thuis op mijn bureau in de lader, dus ik kan het zien als mensen gebeld hebben en ze dan terugbellen.

Ik beraad me op vervanging. Mijn kapotte W800i wordt misschien gerepareerd, maar dat is voorlopig nog onduidelijk.

[Geruchten van een iPhone](http://gigaom.com/2006/08/06/iphone-or-gphone/) klinken wel erg interessant maar toch nog iets te ver weg.

En van het weekend zag ik op de [Software Social BBQ](http://www.flickr.com/photos/katielips/208130891/) een demo van de Nokia N80 met WiFi en de Nokia browser. Het werkt erg goed en beschermt je ook tegen [de belachelijke datatarieven](http://www.marketingfacts.nl/berichten/20060807_internet_via_gsm_peperduur/) die operators nu nog vragen. Ik kan mijn abonnement bij T-mobile opzeggen/afkopen en dan weer ergens een nieuw abonnement afsluiten met een aardige Nokia uit de N-serie.

Tot die tijd ben ik hard aan het werk en geniet ik van de rust. Wil je me bereiken, probeer dan e-mail, MSN of Skype.