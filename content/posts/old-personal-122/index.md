---
title: "Dubbele moraal"
date: 2005-01-15T17:52:00
author: alper
categories:
  - nederlands
  - politics
---

[Chrenkoff](http://chrenkoff.blogspot.com/2005/01/prince-harry-and-double-standard.html) leest nu ook [GULAG](http://www.anneapplebaum.com/gulag/gulag.html). Ik had hem al gelezen zie: [mijn blog](http://www.alper.nl/index_old.html#20041001-2).

Hij fileert het nieuws over “HARRY THE NAZI” met een favoriet stokpaardje. De dubbele moraal wat betreft twee van de massa-moordendste ideologieën van de vorige eeuw. Harry wordt voor het dragen van een hakenkruis gekruisigd terwijl ik gisteravond op een feestje nog iemand met een hamer en sikkel op zijn t-shirt zag.

Dat schijnt cool te zijn. Net zoals afbeeldingen van [Che Guevara](http://www.fischerhemden-schachtschneider.de/flaggen/che_guevara.gif) of de letters [CCCP](http://www.vialia.to/maps/cccp.jpg) op een rode achtergrond. De mensen die dat soort kleren dragen zijn onbenullen; de rode poep van de samenleving.

Het venijn zit wat dieper dan wat kledingstukken. Het Nazisme wordt verworpen als compleet verwerpelijk terwijl het Stalinisme gezien wordt als een wat misleide implementatie van een idee dat eigenlijk in principe goed zou zijn. Er zijn nog steeds [mensen die dat vinden](http://www.sp.nl).

Na het lezen van GULAG zat ik ook een beetje te wachten op een soort Schindler's List van de Siberische kampen. Weinig kans natuurlijk dat je die in dit klimaat in Rusland kunt maken.

IMDB geeft bij [zoeken op gulag](http://www.imdb.com/find?q=GULAG;tt=on;nm=on;mx=20) twee weinig boeiende films.