---
_edit_last: "2"
author: alper
categories:
  - nederlands
  - politics
date: "2011-12-08T22:53:42+00:00"
guid: http://alper.nl/dingen/?p=3127
parent_post_id: null
post_id: "3127"
title: Occupy hoger onderwijs
aliases:
  - /dingen/2011/12/occupy-hoger-onderwijs/

---
Kevin Slavin [klaagt op onnavolgbare wijze](http://slavin.tumblr.com/post/13839198154/let-me-be-clear-i-am-not-trying-to-pay-back-the) het bestuur van zijn universiteit de [Cooper Union](http://cooper.edu/) aan waar hij tegenwoordig ook les geeft.

De Cooper Union is een topuniversiteit in de Verenigde Staten waar het onderwijs altijd gratis is geweest (zie [Wikipedia](http://en.wikipedia.org/wiki/Cooper_Union)). Dit gratis onderwijs werd gefinancierd door donaties en rendement op het eigen vastgoed. Nu is door schimmige beleggingspraktijken en een intransparant en waarschijnlijk corrupt bestuur de voortzetting van dat gratis onderwijs niet meer zeker.

> “So as an investor, I challenge you, President Bharucha, the Board, I challenge you to find the real and sustainable resources — transparency, communication, trust, and integrity — resources that can be renewed endlessly. I’ll break my back to build on those and I know that’s true of everyone here.
>
> Do not allow our investment to fail.”— [Kevin Slavin](http://twitter.com/slavin_fpo)

Het lijkt er nu op dat vastgoed-hobbyisme niet alleen in Amerika een nevenactiviteit van universiteitsbesturen is geweest. Bij mijn oude universiteit, de Technische Universiteit van Delft is iets soortgelijks aan de hand. Het [NRC bericht](http://www.nrc.nl/nieuws/2011/10/27/staatssecretaris-zijlstra-wil-opheldering-van-tu-delft-over-geld/) dat het goed mis is met de integriteit, de beloningen en de vastgoedportefeuille. De universiteit antwoord met [ontkenning en spin](http://www.delta.tudelft.nl/artikel/-er-gaat-altijd-wel-een-keer-iets-mis/23958) (én [slechte PR](http://delta.tudelft.nl/artikel/tu-moet-professioneler-met-kritiek-omgaan/24245#.TuDT79hlFcs.twitter)).

Het verbaast ondertussen niemand meer. Het gebrek aan integriteit en transparantie bij mensen die aan de top van grote instituties staan lijkt zich door de gehele samenleving te hebben uitgezaaid. Ik ben afgestudeerd en niet meer persoonlijk betrokken bij mijn alma mater. Maar jammer is het wel.
