---
title: "Herdefinitie"
date: 2005-09-24T17:44:00
author: alper
categories:
  - nederlands
  - internet
---

Ik had mijn afweging om in het Nederlands te schrijven een tijdje geleden al zitten herdenken.

Ik blijf erbij dat het niveau van IT-journalistiek en vakliteratuur in Nederland diep droevig is met een paar positieve uitschieters. Je kunt wel proberen dat moeras te gaan verheffen maar om me heen [schrijven](http://kurafire.net) de meeste mensen in het Engels (of [gaan dat doen](http://www.roelonsoftware.com)).

En eerlijk gezegd heb ik ook meer met die Engelstaligen. Daar hebben ze het meestal toch beter begrepen.

Daarom de herdefinitie maar uitvoeren. Blogs doen het sowieso beter als ze over één specifiek onderwerp gaan. Mikken op niches dus.

Dit blog blijft en blijft ook de plek waar schrijf over de dingen die me dagelijks bezig houden (in het Nederlands).

**Computers:** Voor het schrijven over computer en programmeren en dingen die daarmee te maken hebben heb ik een nieuw blog: [Alper's Tech Blog](/blog/tech). Mensen die zich interesseren in computers kunnen (meestal) vloeiend Engels dus die zouden het prima moeten kunnen volgen.

**Studie:** Ik ben pas begonnen met afstuderen. Ik ben nu vooral bezig met de voorbereidingen en de literatuur. Het leek me handig om het verloop daarvan (toch goed voor een jaar) bij te houden in een eigen weblog. Dus is er nu ook mijn [afstudeerblog](/blog/study) met [wiki](/wiki).

Dit is ook allemaal in het Engels: de academische voorkeurstaal op mijn universiteit. Niet iedereen beheerst dat zo goed zoals ik beschrijf in [een stukje](/posts/old-studies-370) op dat blog maar dat mag de pret niet drukken.

Op de wiki staat een [grove schets](/wiki/index.php/Thesis_Proposal) te lezen van het onderwerp waarop ik wil afstuderen. Over dat onderwerp en dan vooral de filosofische kant ervan ga ik me binnenkort maar wat inlezen.

**Voorpagina:** De [nieuwe voorpagina](http://www.alper.nl) probeert een handige plek te zijn vanaf waar je de structuur in kunt stappen. Er moeten ook nog kruisverwijzingen tussen de verschillende sites komen maar het is allemaal nog *work in progress*.

Suggesties en commentaar zijn altijd welkom.