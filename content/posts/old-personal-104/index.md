---
title: "Gezellig"
date: 2005-01-02T02:23:00
author: alper
categories:
  - nederlands
  - games
---

Ik heb een deel van oudejaarsavond doorgebracht met het kijken naar mensen die groot op de muur geprojecteerd video-spelletjes aan het spelen waren.

Dat is op zich een boeiende ervaring (want nieuw) en ik vond het ook wel leuk om eindelijk een keer te zien wat de huidige generatie consoles kan. Dat is best aardig, had ik die hardware maar gehad toen ik 8 was.

De avond ervoor heb ik doorgebracht met een wat minder grote groep mensen die de hele tijd zo nodig allemaal ingewikkelde bord- en kaartspelletjes wilden spelen. Best wel leuk maar ook vermoeiend om allemaal nieuwe regels te leren.

De tijd dat mensen gewoon bij elkaar konden zijn en niets anders hoefden te doen dan te eten, drinken en praten lijkt een beetje voorbij.

Alles moet zo nodig leuk zijn. Leuk hoor zo'n verplichting.