---
title: "Industry Roundup"
date: 2005-01-29T14:39:00
author: alper
categories:
  - nederlands
---

Tentamens voorbij dus het wordt tijd dat ik weer een keer bij mijn ouders langs ga. Ik laat jullie achter met een samenvatting van het nieuws.

**Ximian:** Een [verantwoord alternatief](http://nat.org/2005/january/#28-January-2005) (foto [1](http://nat.org/camera/img_0890-800x533-border.jpg), [2](http://nat.org/camera/img_0873-800x533-border.jpg) & [3](http://nat.org/choto.php3?p=0822)) voor de [Bill Gates porno](http://blog.monkeymethods.org/2005/01/bill-gates-strikes-pose-for-teen-beat.html) die pas op internet te vinden was. Maak me gek, Miguel! (Of: *¡Hace me loco, Miguel!*)

**Patenten:** De [behandeling van softwarepatenten](http://www.webwereld.nl/nav/trillian?20652) is uitgesteld maar het lijkt er niet op alsof het kabinet dat wil gebruiken om er iets aan te doen. Het is ondertussen een klucht zonder einde.

**Sun:** [Sun doet dingen](http://www.eweek.com/article2/0,1759,1753535,00.asp?kc=EWRSS03129TX1K0000616) met vage omtrekkende bewegingen. Iemand wordt geciteerd over het open source maken of anderzins vrijgeven van Java.

> Either approach will reignite momentum behind that platform.

We weten dat die impuls hard nodig is maar ik weet niet meer of het zo makkelijk is als even Java open maken. Als ze het niet doen, gaat het in ieder geval niet gebeuren. Dat is waar.

Dan nog is er om al die Open Source mensen aan te sturen en om de evolutie van een programmeertaal te leiden zichtbare visie en leiderschap nodig (zoals [Guido](http://www.artima.com/weblogs/index.jsp?blogger=guido) voor Python doet). Sun was daar al niet zo goed in en het vertrek van belangrijke mensen (o.a. [Joshua Bloch](http://www.theserverside.com/news/thread.tss?thread_id=27163)) zal dat vast niet makkelijker maken.

**Novell:** Het is ook nooit goed. Novell's [aggressieve Linux beleid](http://news.com.com/Novells+Linux+strategy+worries+some+customers/2100-7344_3-5553555.html?tag=nefd.top) maakt sommige CIO's bang.

Belangrijk hierin is het beginnen van het [omzetten ](http://linux.slashdot.org/article.pl?sid=05/01/17/190204&from=rss) van [Evolution voor Windows](http://evolution-win32.sourceforge.net/index.php). Dit gecombineerd met Suse [Openexchange Server](http://www.novell.com/products/openexchange/) zou een goede concurrent zijn voor Outlook/Exchange maar het zou ook Novell's eigen GroupWise kannibaliseren.

Ik heb een (brak) [filmpje](http://nat.org/demos/evo-1.html) gezien van wat je ondertussen met Evolution kunt en het kalender-delen is alleen al erg gaaf. Als ik nu nog mijn Zire fatsoenlijk zou kunnen synchroniseren…

**Microsoft:** Microsoft is [hard bezig](http://msdn.microsoft.com/XML/XQueryStatus/default.aspx) met het implementeren van [XQuery](http://www.w3.org/TR/xquery/) in hun volgende generatie ontwikkeltools ("Whidbey") en database ("Yukon"). Ik ben bang dat die goede ondersteuning voor XML heel handig gaat zijn.

XML wordt volwassen en het is een hele fijne manier van omgaan met gegevens en het waarborgen van interoperabiliteit.