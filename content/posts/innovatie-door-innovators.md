---
_edit_last: "2"
_wp_old_slug: ""
author: alper
categories:
  - internet
  - monster-swell
  - nederlands
  - product-/-design
  - work
date: "2010-10-06T09:48:26+00:00"
guid: http://alper.nl/dingen/?p=2165
parent_post_id: null
post_id: "2165"
title: Innovatie door innovators
url: /dingen/2010/10/innovatie-door-innovators/

---
Dit [fijne dubbelinterview](http://www.wired.com/magazine/2010/09/mf_kellyjohnson/all/1) met [Kevin Kelly](http://www.kk.org/) en [Steven Berlin Johnson](http://www.stevenberlinjohnson.com/) is nog wel het aardigst omdat het uitlegt waarom we Engels moeten praten.

> Johnson: If you look at history, innovation doesn’t come just from giving people incentives; it comes from creating environments where their ideas can connect. ( [Wired](http://www.wired.com/magazine/2010/09/mf_kellyjohnson/all/1))

Omgevingen bouwen waar ideeën zich kunnen verbinden zorgt voor innovatie in de gehele omgeving. Naast nabijheid en toegang is taal een hele belangrijke factor voor de verbinding van ideeën.

Ik zeg altijd dat als je geen Engels op niveau spreekt je in onze business gewoon niet mee doet. Mensen die niet kunnen presenteren in het Engels, niet kunnen werken en brainstormen in het Engels, niet kunnen meekomen zetten de rem op de hele groep.

Nu is het in verreweg de meeste gevallen niet erg. Nederlandse klanten lopen vaak toch een paar jaar achter en zijn ook niet extreem veeleisend. Hun operatiegebied is vaak toch ook beperkt tot Nederland. Voor de kenniswerker die binnen Nederland wil blijven en dat als de grenzen van het niveau wil accepteren is het ook best.

Helemaal leuk is het als je af en toe wel in het buitenland buurt en wat daar staat dan vertaalt en herverpakt voor je klanten in Nederland. Dan lijk je heel wat en je klanten weten toch niet waar je de mosterd vandaan haalt. (Je collega's daarentegen…)

Maar als je internationale ambitie hebt en écht goede dingen wilt maken is dit alles niet goed genoeg en is vloeiend Engels de allersimpelste basisvereiste.
