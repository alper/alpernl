---
author: alper
categories:
  - delft
date: "2007-09-25T08:42:49+00:00"
title: Immorele gastjes
aliases:
  - /dingen/2007/09/immorele-gastjes/

---
Ik probeerde vrijdagavond na een redelijk bewogen dag in de trein terug naar Delft bijna oud-collega's Joop en Niek ervan te overtuigen dat het merendeel van de mensen geen moreel besef heeft [^1]. Dit wilden ze niet geloven. Nu zal het misschien niet de meerderheid zijn [^2], maar ik denk dat het een grote groep mensen is die groeit.

Twee voorbeelden uit de praktijk:

1. Ik ben mijn origineel in het kopieerapparaat in de AH vergeten. Ik ren naar binnen om hem op te halen. Mijn fiets staat nog open buiten. Letterlijk vijf seconden later ben ik terug en dan staan er al een groep gastjes bij mijn fiets te loeren. Om het nog erger te maken krijg ik te horen: “Als je iets langer weg was gebleven, was je fiets weggeweest.”
   Ik heb nog steeds haast en ik fiets weg [^3] maar ik ben wel verbaasd over zoveel onbeschaamde ploerterigheid.
1. Na het optreden kijken we naar de b-boys op het podium. Een jongen achter ons gooit blikjes bier naar de stage. Onze vriend D. groot gebouwd en niet bang ingesteld spreekt de jongen aan op zijn gedrag en vraagt hem of hij ‘het normaal vindt wat hij doet [^4].’ Hier heeft hij niet van terug en even later is de security erbij.

Deze mensen hebben op geen enkele manier respect voor anderen en hoe die hun gedrag ervaren. Mensen die zo los en verwerpelijk bezig zijn moeten denk ik niet vrij in de samenleving rond kunnen lopen om het voor de rest te verpesten. Mensen zonder moreel besef zijn geestesziek en een gevaar voor de samenleving. Waarom ze niet opsluiten of heropvoeden?

Noot over onderwijs [^5]: Scholen krijgen vaak de schuld maar dat geloof ik niet. Nederlandse scholen kunnen beter [^6] maar zijn zeker niet slecht. Als je iets van je leven wil maken, dan kan dat echt. Er is geen excuus voor dit soort gedrag.

Raciale disclaimer: Voor ik allemaal pro-Wilders mensen over me heen krijg, de gasten uit het eerste voorbeeld waren —ik denk— Antilliaans en de jongen uit het tweede was zo Nederlands als maar kan. Het zijn dus niet altijd de moslims die het gedaan hebben.

[^1]: Een langere post hierover komt nog een keer. Het wordt in ieder geval niet een uitsluitend pessimistisch verhaal.
[^2]: Ik overdrijf weleens om een punt duidelijk te maken.
[^3]: Wat moet ik trouwens anders doen?
[^4]: Normaal gesproken doen mensen dit niet en ik denk dat dat veel verklaart.
[^5]: Ook een langere post in de planning.
[^6]: Het Finse onderwijssysteem schijnt erg goed te zijn.
