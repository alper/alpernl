---
title: "Pas"
date: 2005-01-08T18:33:00
author: alper
categories:
  - nederlands
  - sports
---

Net even hardgelopen als voorbereiding op de [Kopjesloop](http://www.dekoplopers.nl/kopjesloop.htm) morgen. Bleh, vroeg opstaan.

Ik heb mijn brakke paspoort maar meegenomen in mijn broekzak. Ik heb geen zin om [uren in de cel](http://www.nos.nl/nieuws/artikelen/2005/1/7/geenlegitimatieurenindecel.html) te gaan zitten omdat een of andere wout zijn taak te serieus neemt.

Ik heb daar gewoon de tijd niet voor.

Eigenlijk vind ik het ook niet meer dan normaal dat als je op straat rondloopt je niet verbergt wie je bent. En dat als de politie erom vraagt dat je het ook nog kunt bewijzen. Open samenleving, open vizieren.

Je gewoon een beetje normaal gedragen en de verantwoordelijkheid nemen voor wat je doet.

Ik weet alleen niet hoe lang mijn —al brakke— paspoort dit hardlopen uit gaat houden. Volgende week maar een nieuw paspoort én een identiteitsbewijs aanvragen.