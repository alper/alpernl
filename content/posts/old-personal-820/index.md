---
title: "De Wouter Tapes vier maanden te laat"
date: 2007-03-19T21:45:00
author: alper
categories:
  - nederlands
---

Nu net het staartje van [de Wouter Tapes op Tegenlicht](http://www.vpro.nl/programma/tegenlicht/afleveringen/33546127/).

![](http://farm1.static.flickr.com/76/249011540_a5cfc6833b_m.jpg)[](http://www.flickr.com/photos/kl/249011540/)

*(Foto door [Kennisland](http://www.kennisland.nl/))*

Ik zie een oprechte en menselijke Wouter Bos, eentje die dezelfde twijfels heeft als iedereen, eentje die ‘kut’ zegt, waar we ons dus in kunnen herkennen maar die toch idealistisch is en zijn best doet. Kortom een Wouter Bos die we tijdens de hele campagne niet gezien hebben.

Komt dit nu door mediaconsulenten en spindoctors die de boodschap naar buiten zo erg filteren en stileren dat het echte verhaal —en daarmee de empathie van de kiezer— verloren gaat?

Dit is echt en in tegenstelling tot de campagne, gaat dit ergens over.

**Boude voorspelling:** Ik denk dat als [de PvdA](http://www.pvda.nl/) dit materiaal tijdens de campagne elke dag direct had vrijgegeven in plaats van nu, dat ze dan de verkiezingen gewonnen hadden.

**Addendum:** Hij heeft het erover dat alle woorden door anderen zijn gekaapt en gemeenplaatsen zijn geworden en zoekt naar dingen die werken. Mijn antwoord is dan dat het misschien de moeite waard is om met een écht verhaal te komen.