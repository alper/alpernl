---
author: alper
date: "2007-05-10T03:13:57+00:00"
guid: http://alper.nl/dingen/2007/04/knevel-van-den-brink/
parent_post_id: null
post_id: "13"
tags:
  - televisie
title: Knevel & van den Brink
url: /dingen/2007/04/knevel-van-den-brink/

---
Ik ben geen gigantische fan van [Pauw en Witteman](http://pauwenwitteman.vara.nl/) maar het is een solide talkshow en het doet het erg goed in hun timeslot. Mijn bezwaren zijn vooral dat het vaak te tam is, de gasten, de presentatoren en de vragen die gesteld worden.

Het televisieseizoen duurt niet al te lang, want dit is de laatste week Pauw en Witteman. [DWDD](http://dewerelddraaitdoor.vara.nl/) schijnt er ook binnenkort mee op te houden. Dan volgt de leegte van de zomer ((Nu al?)).

30 april worden we verblijd met een nieuw daverend duo, talkshow met een [christelijke moraal](http://www.radio.nl/2003/home/q.entertainment/2006/10/112778.html). Vast niet minder tam, vast wel ergerlijker.

**Update:** Ik heb het gisteren voor het eerst gezien en ik ben aangenaam verrast. Het gesprek loopt, de gasten zijn boeiend en het is niet zo irritant als ik had verwacht. Wat wel tenenkrommend is en ik denk onoverkomelijk bij deze presentatoren zijn de leidende vragen en schijntegenstellingen waarmee ze hun gasten in de val proberen te lokken. Ik heb het gisteren een paar keer gezien en gelukkig trapte niemand erin.

**Update2:** De leader en de tussenfilmpjes zijn zo infantiel dat het treurig is. Hun selectie van internetfilmpjes mist alle actualiteit en feeling met het medium. Het meisje van Halal dat aan tafel zit ((Volgens mij heeft ze geen naam.)) is te dom om op te poepen. (En nu hou ik op met deze post.)

**Update3:** Ik kan het niet laten. Zojuist (4 mei) weer gekeken en het lijkt nu meer op een shocklog of een slechte imitatie van [DWDD](http://dwdd.vara.nl). De dingen die ze lieten zien ((Dode Pim Fortuyn en dronken David Hasselhoff.)) hoeven van mij niet ((En ook niet van Lucille Werner, wat nog wel een aardige discussie opleverde tussen haar en haar presentatoren. Andries Knevel maakte zich er met een rotsmoes vanaf.)). Erg smakeloos of ervaren EO-kijkers dat niet zo?
