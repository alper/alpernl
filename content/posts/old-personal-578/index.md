---
title: "Implementeren is een vak"
date: 2006-03-08T11:47:00
author: alper
categories:
  - nederlands
---

Ik was al redelijk onder de indruk van [Pentascope](http://www.pentascope.nl) maar dat gevoel neemt alleen maar toe. Ik weet inhoudelijk niet precies wat ze doen, maar ze zijn een kampioen in het cultiveren van een gevoel.

Een hele tijd geleden had ik in [Casa Luna](http://www.ncrv.nl/ncrv?nav=ageuHsHtGDTWGilC) een interview gehoord met hun Chief Emotions Officer [Engbert Breuker](http://www.pentascope.nl/pentascope/u_en_pentascope/wie_is_wie/engbert_breuker) en dat was genoeg voor mij om hun site te blijven volgen.

Ik ben gisteren begonnen [het interview](http://www.pentascope.nl/userfiles/other/casaluna__realaudio.ra) opnieuw te luisteren en het is nog steeds even sterk. Als je een rustig uur hebt, dan is het erg de moeite waard.

Het gevoel dat ze uitdragen is dat mensen elkaar nodig hebben en het samen goed kunnen hebben ook op hun werk. Breuker ondersteunt het met goede soundbites, plezier en passie en legt een visie neer hoe het allemaal beter kan.