---
title: "Wat heb jij eraan gedaan?"
date: 2005-01-31T22:41:00
author: alper
categories:
  - nederlands
---

Nu bijna drie jaar geleden maar nog steeds de prangendste, helderste en belangrijkste [toespraak, presentatie en boodschap](http://randomfoo.net/oscon/2002/lessig/free.html) (flash met geluid) op het gebied van auteursrechten van Lawrence Lessig op OSCON.

[Lessig](http://lessig.org/) is toen gestopt met deze presentaties te geven. Waarom weet ik eigenlijk niet. De situatie is er in de tussentijd in ieder geval niet beter op geworden.

> "If you're explaining, you're losing."
> --JC Watts

Ik was zelf een beetje in slaap gesust. Ik dacht dat ik wist hoe belangrijk [het gevecht](http://softwarepatenten.be/) voor de vrijheid was. Ik had me nog niet echt beseft hoeveel van onze rechten al stilzwijgend zijn afgenomen. En ze gaan er gewoon mee door hoor, tot er niks meer over is en je overal voor moet betalen.

Wat er gebeurt is dat de **termijn** hoe lang dingen auteursrechtelijk beschermd zijn telkens wordt **verlengd**. Tegelijkertijd wordt ook het **bereik** van welke dingen en handelingen onder die bescherming vallen en de maatregelen die zijn toegestaan om het te bestrijden **uitgebreid**.

> "Extending copyright is a theft of our common culture."

Ik zal hieronder wat belangrijke punten uit de presentatie samenvatten maar Lessig is een goede spreker. Kijk die presentatie. Ik zeg het, [Miguel](http://primates.ximian.com/~miguel/archive/2005/Jan-15.html) zegt het. **Kijk hem.**

> "If you can't fight for your freedom, you don't deserve it."

Het refrein komt steeds weer terug door de hele presentatie. Dit is waar het om draait en dit is waar het faalt.


>
> <refrein>

> 1. Creativiteit en innovatie bouwen altijd door op ontwikkelingen uit het verleden.

> 2. Het verleden heeft altijd geprobeerd die creativiteit te beheersen.

> 3. Vrije samenlevingen geven de macht over aan de toekomst door die van het verleden in te perken.

> 4. Onze samenleving is steeds minder en minder een vrije samenleving.

> </refrein>
>

Een ander erg sterk punt is het volgende:


> Niemand can Disney Inc. aandoen wat Walt Disney de gebroeders Grimm heeft aangedaan.

Het probleem is dat wat vroeger ongereguleerd was. Het uitlenen, lezen en wat dan ook van media nu allemaal onder de copyright-wetgeving valt.

Dat is dus allemaal opgeslokt omdat je toevallig met een computer ook kunt *kopiÃ«ren*. Tegelijkertijd hiermee is ook veel van het recht op gerechtvaardigd gebruik (*fair use*) weg en het recht om te kijken hoe dingen werken en dat aan te passen (*reverse engineering*).

Nooit op een eerder punt in de geschiedenis zijn meer auteursrechtelijk beschermde werken in het bezit geweest van een kleiner aantal corporate entiteiten (ik wou mensen schrijven, maar dat gaat niet echt op).

Vervolgens citeert Lessig Bill Gates. Bill Gates is toegegeven een goed zakenman. Hij heeft goed door dat (**vet** van mij):


> "The solution... is patenting as much as we can... A future startup with no patents of its own will be forced to pay whatever price the giants choose to impose. That price might be high: **Established companies have an interest in excluding future competitors.**"

Lessig's herhaalde vraag aan ons:

> What have you done?

illustreert hoe ver wij in de verdediging zijn gedrukt. Ons hebben laten drukken eigenlijk, door onverschilligheid, onwetendheid en onmacht.

En dat is dus de vraag: wat heb jij gedaan? Ik weet het van mezelf wel, te weinig. Ik heb laatst een fax geschreven aan het ministerie van Landbouw, laat dat een begin zijn.

Eerdere nummers hierover: [46](http://studentrate.ewi.tudelft.nl:9673/alper/alperblog/46), [134](http://studentrate.ewi.tudelft.nl:9673/alper/alperblog/134), [143](http://studentrate.ewi.tudelft.nl:9673/alper/alperblog/143)