---
_edit_last: "2"
author: alper
categories:
  - london
  - nederlands
  - travel
date: "2009-09-14T11:00:22+00:00"
guid: http://alper.nl/dingen/?p=1206
parent_post_id: null
post_id: "1206"
title: Nooit meer met de trein naar Londen
url: /dingen/2009/09/nooit-meer-met-de-trein-naar-londen/

---
Ik denk niet dat ik binnenkort nog met de trein naar Londen ga.

Het is al niet de meest aantrekkelijke propositie. Van Amsterdam naar London St. Pancras kost je toch een uur of zes en een half ((Tijdsverschil niet meegerekend.)). De treinen hebben geen stroomaansluitingen, dus je kunt niet voluit laptoppen. Verder moet je uiterlijk een half uur van tevoren op Brussel inchecken, anders mag je niet mee.

Waarom doen we het dan? Treinreizen heeft iets fijns, het is continu met minder wachten en veiligheidsmaatregelen dan je hebt als je vliegt én je komt middenin Londen uit in plaats van op een vliegveld ergens in een buitenwijk.

[![Monument Station](http://farm3.static.flickr.com/2463/3893829478_4bedd0181f.jpg)](http://www.flickr.com/photos/alper/3893829478/ "Monument Station by illustir, on Flickr")

Het was tot nu toe allemaal nog wel te harden. Maar dit weekend ben ik naar Londen heen en weer geweest en vrienden zeiden het al, de internationale trein naar Brussel-Midi is gewoon te onbetrouwbaar.

### Heenweg

Op de heenweg had mijn trein van Rotterdam naar Brussel 53 minuten vertraging. Vragen bij de Hispeed balie zorgde dat ze naar Brussel belden zodat ze daar rekening hielden met me met de checkin.
De vertraging die ik had was net genoeg dat ik direct de trein in kon. Tien minuten later en ik had hem gemist, maar dan kon ik me laten omboeken zeiden ze.

### Terugweg

 [![Vertrek](http://farm3.static.flickr.com/2581/3896462604_15b642e5de.jpg)](http://www.flickr.com/photos/alper/3896462604/ "Vertrek by illustir, on Flickr")

Terug uit Londen was mijn aansluitende trein naar Amsterdam op Brussel geannuleerd. Hij reed gewoon niet en de informatievoorziening was erg matig. Met wat hulp van de mensen op de balie via Antwerpen de volgende trein genomen met dus weer een uur vertraging.

[Reinier](http://twitter.com/surial) ging een paar dagen later terug en hij had [iets vergelijkbaars](http://twitter.com/surial/status/3816491213).

Ik weet niet wat het is, maar de Eurostar zelf rijdt precies op tijd. Waarom Nederland en België dan geen fatsoenlijk rijdende treinverbinding in stand kunnen houden, is me een raadsel. Zeven-en-een-half uur plus stress voor dit korte stukje is niet acceptabel ((En daarnaast is de informatievoorziening en de situatie in de treinen etc. ver onder de maat. Ik weet niet of het met de onderontwikkeling door die Westerschelde of wat dan ook te maken heeft, maar we boffen hier wel met de NS.)).

De volgende keer doe ik het wel via [Easyjet](http://www.easyjet.nl/) over Stansted/Gatwick/Luton. Het kost een half uur van Amsterdam af en is volgens mij nog goedkoper ook. Het milieu zoekt het maar even uit. Natuurlijk mocht er verandering komen in de situatie dan hoor ik het graag.

[![Anvers Central](http://farm4.static.flickr.com/3484/3895682681_8757fbb7e5.jpg)](http://www.flickr.com/photos/alper/3895682681/ "Anvers Central by illustir, on Flickr")

### De Groene Keuze

Wat mensen die zich bezig houden met groene initiatieven vaak vergeten is dat de Groene Keuze minstens net zo goedkoop, makkelijk en mooi moet zijn als de ‘slechte’ keuze. Het is misschien moeilijk, maar mainstream gaan Ã­s moeilijk. Als je niet voldoet aan die voorwaarden blijft de groene oplossing een marginaal alternatief dat alleen maar door eco-freaks gebruikt wordt ((Of je moet het bij wet verplicht maken zoals nu met de spaarlamp is gebeurd maar volgens dezelfde logica kun je ook de auto verbieden…)).

**Update** (21/12/2009): En ik ben blij dat ik het heb afgezworen. Deze week zijn een heleboel mensen door de vrieskou een uur of 16 in de tunnel vast komen te zitten ( [BBC News](http://news.bbc.co.uk/2/hi/uk_news/8422305.stm)). Niet meer doen die trein.
