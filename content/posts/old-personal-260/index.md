---
title: "Gastschrijver"
date: 2005-05-10T00:46:00
author: alper
categories:
  - nederlands
  - delft
---

Er staan weleens leuke dingen in de Delta. Zoals bijvoorbeeld een voorstel om [Max Pam](http://www.maxpam.nl/) uit te nodigen als gastschrijver aan de TU (netjes [online te lezen](http://www.delta.tudelft.nl/archief/j37/n14/19707)). Doen! Hebben! Dap Hartmann heeft gelijk Pam is een geweldig columnist.

Wij hadden hier vroeger het NRC. Het NRC —de superieure krant— had aardige columnisten, maar ik was toch altijd een beetje jaloers op die andere kranten (Plasterk, Spaink, Bril). Max Pam was met zijn scherpe en ter zake doende stijl een verademing tussen de Ellians, Etties, van 't Hekken en andere zooi.

Ondertussen hebben wij geen NRC meer en schrijft Pam er niet meer voor.

Hij schrijft nu voor het Parool, maar ik denk niet dat ik mijn huisgenoot zo gek krijg dat we hier een Amsterdamse krant nemen.