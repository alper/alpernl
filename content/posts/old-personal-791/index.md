---
title: "Opbouwende kritiek voor de Volkskrant"
date: 2007-02-03T18:04:00
author: alper
categories:
  - nederlands
  - internet
---

Ik loop vandaag weer door twee zaterdagkranten heen te scheuren (het gaat steeds sneller) en er zijn in [de Volkskrant](http://www.volkskrant.nl) toch veel dingen die me storen. Het is dat ik via [CJP](http://www.cjp.nl) zo'n gunstig abonnement heb, anders zou ik weer terug gaan naar NRC.Next+Zaterdag.

**Online Krant** De online interface van de Volkskrant is al met al goed te noemen. Als LangWeekend-abonnee krijg ik op MaDiWo geen krant, maar kan ik hem online lezen. De interface is plesant genoeg en het is gemakkelijker, want ik hoef er mijn bed niet voor uit naar de brievenbus.

Verbeterpuntjes zijn wel dat de interface een paar hikken heeft in Firefox en net niet werkt in Safari. Geen grote fouten en ik denk makkelijk te fixen als iemand er een paar uur in zou steken. Dat het ontbreekt aan die paar uurtjes is buitengewoon sneu.

En de online krant zou even na vier uur 's ochtends al te lezen moeten zijn (handig voor nachtbrakers en vroege vogels). Het is een groot voordeel om om vijf uur 's ochtends je krant te kunnen lezen als je dat wil, daar ben je tenslotte abonnee voor. Op mijn vraag aan de Volkskrant waarom dat niet kan, het volgende antwoord:

> De digitale Volkskrant is dagelijks om uiterlijk half 7 's ochtends beschikbaar, maar vaak al vroeger. De krant zelf is vaak rond 4 uur 's ochtends al klaar, maar doordat het digitaal plaatsen van de Volkskrant wordt uitbesteed, zit er helaas een discrepantie hiertussen.

**Voorpagina** Een tijdje geleden is de voorpagina van de krant vernieuwd met veel bombarie. Veel beter is het er voor de lezer niet op geworden. De bovenste zesde van de pagina en een kwart van de rechterkant is navigatie. De onderste derde is bijna alleen maar reclame.

![De buitengewoon matige voorpagina van de Volkskrant or Trainwreck never has been so apt a description](http://farm1.static.flickr.com/180/378420871_80ac9ab3ef_m.jpg)[](http://www.flickr.com/photos/alper/378420871/)

(Doorklikken op de foto geeft een Flickr fotopagina met notities.)

Het enige interessante op de voorpagina is de kop waarmee de krant besluit te openen en de foto die ze groot afdrukken, iets lezenswaardigs staat er niet. Alle artikelen zijn *stubs* die doorverwijzen naar pagina's in de krant zelf. Op die manier wordt de voorgpina van de krant een soort *internetportal* à la Yahoo! .

Ik weet niet of een krant daarmee op die manier kan of moet willen concurreren. Als ik de geld en moeite heb geïnvesteerd om aan een krant te komen, dan blader ik hem toch wel helemaal door. Navigatieverwijzingen op de voorpagina negeer ik dan.

Misschien is het handig voor de losse verkoop, maar dat kan me als abonnee geen zier schelen.

**Achterpagina** De achterpagina van de Volkskrant is kut. Er is echt geen ander woord om het te beschrijven. Een achterpagina van een krant hoort leuk te zijn en je leuke weetjes en inzichten te geven. Die van de Volkskrant doet helemaal niets. Ik heb tot nu toe nog niet een keer gehad dat ik blij werd van wat er op de achterpagina stond.

Dit moeten ze bij de Volkskrant toch door hebben? Neem een voorbeeld aan de NRC, verzin een paar leuke concepten en vul dat in. Waar betaal ik anders voor?

De Volkskrant faalt dus op zowel de voor- als de achterpagina, de twee belangrijkste pagina's van de krant.

**Duplicatie** Nog een klein puntje: ik snap niet waarom op zaterdag er in de krant zelf een Forum-pagina moet zijn terwijl je ook al een Betoog-katern krijgt. Het lijkt me slim om de boel in het weekend te *refactoren* en gelijke dingen bij elkaar te plaatsen.

**Magazine** Ik ben wel blij met het VK Magazine dat je —anders dan bij de NRC— elke week krijgt. Goede diepte-interviews en profielen, iets wat de rest van de week ook in de krant terug te vinden is en waar ik blij van word.

Ik ben een fan van de rubriek In Beeld en van mij mag die ook wel uitgebreid worden. Goede fotografie is een van de resterende bestaansredenen van deze dinosaurus-media.

Kranten kunnen volgens mij dus (veel) beter. Meer ideeën mogen in het commentaar.