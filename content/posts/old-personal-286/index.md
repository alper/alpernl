---
title: "Dinosaurblogs"
date: 2005-06-06T01:30:00
author: alper
categories:
  - nederlands
---

In [Radio Online](http://www.radio-online.nl) van een tijdje geleden een [uitgebreid item](http://www.radio-online.nl/pivot/entry.php?id=72) de kloof tussen de oude media en de nieuwe media. Deze tijd is er eentje van kloven.

Natuurlijk groot onbegrip, territoriaal gedrag en een beetje onbenul bij de Radio Online-crew. In een sterk staaltje rhetoriek weet [van Jole](http://www.2525.com) webloggers te reduceren tot mensen die nieuwsstukjes pikken.

Hiermee gaat hij voorbij aan de partij mensen die op hun weblogs [goede proza](http://www.bijzinnen.com) en [mooie foto's](http://www.majesticmoose.net) produceren. Aan die mensen die hun passie voor [weblogs & marketing](http://www.frankwatching.com/), [markup](http://annevankesteren.nl/) en andere dingen delen. Aan bedrijven die eindelijk aan boord van de [Clue Train](http://www.cluetrain.com/) springen en [weblogs](http://blogs.sun.com/jonathan) gebruiken om effectief te communiceren met hun organisatie en hun klanten.

Aan hoe [míjn weblog](http://www.alper.nl) míj helpt dingetjes te delen met mijn vrienden en kennissen en mijn Google-waarde te vergroten.

Ze laten ook [Henk Blanken](http://www.henkblanken.nl) praten een journalist die het wél begrepen heeft.

Henk Blanken valt uit tegen de Bie en van Jole. Hij beschuldigt hen en de andere oude journalisten van buitengewoon dédain. Een makkelijke uitweg voor een groep mensen die niet mee kan komen met de digitale revolutie, de [“Digital Immigrants”](http://www.google.nl/search?num=100&hl=nl&lr=&c2coff=1&client=firefox&rls=org.mozilla:en-US:unofficial&q=digital+immigrants).

Bij dit onderwerp een goed stuk op Frankwatching over de Digital Natives: **[“Jongeren worden niet warm of koud van massamedia”](http://www.frankwatching.com/archive/2005/05/30/jongeren_worden_niet_warm_of_k).

Blanken schrijft op zijn weblog over dit onderwerp. In [een stuk](http://www.henkblanken.nl/?p=41) noemt hij als eisen voor een journalist objectiviteit en onafhankelijkheid. Ik weet niet of journalisten alleen omdat ze schrijven voor oude media nou zo onafhankelijk en objectief zijn. Ik denk het niet echt. En dan staat er niet eens iets over expertise. Journalisten weten wel hoe ze een leuk stukje moeten schrijven. Zou kennis van het onderwerp niet handig zijn?

Om met [Joi Ito](http://joi.ito.com/) te spreken: "Sex is ook niet automatisch beter als je ervoor betaalt."

Er was pas een [miniem relletje](http://blogs.sun.com/roller/comments/bnitz?anchor=accusations_of_open_source_exploitation) over de berichtgeving van de [HOSC](http://www.hollandopen.nl) waar ik vorige week was. Ik heb de journaliste waar het over gaat gezien en ik twijfelde er ook aan of ze nou iets zinnigs ging schrijven. Niet dus.

Ik denk dat ik met een laptop de conferentie prima had kunnen live-bloggen en (vooral inhoudelijk) een beter resultaat aan zou kunnen bieden dan de meeste journalisten. Dus als iemand mijn Powerbook wil sponsoren, ga ik aan de slag.

Wat is de moraal van dit verhaal?

Media zoals wij ze kennen bestaan binnenkort niet meer. Weblogs en fora maken het nu kranten moeilijk. Het wordt pas echt leuk als audio en video online gemeengoed en makkelijk te gebruiken zijn.

Journalisten die het internet [omarmen](http://bayosphere.com/blog/dangillmor) hebben een betere overlevingskans. Alle lezers van een krantenartikel weten meer over een onderwerp dan de schrijver van datzelfde artikel ooit kan weten. Informatie uit heel veel bronnen kunnen consumeren en op waarde schatten wordt belangrijker dan ooit —ook voor journalisten.

En als al het andere faalt, automatiseren we de boel gewoon tot [EPIC](http://blog.pegasusnews.com/files/epic-2015-thompson-sloan.swf) bestaat.