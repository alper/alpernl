---
title: "Google search"
date: 2004-10-18T21:18:00
author: alper
categories:
  - nederlands
  - internet
---

Weer een lekker ongenuanceerd bericht op [Nu.nl](http://www.nu.nl/news.jsp?n=427884&c=50) (**'Desktop Search van Google onveilig'**).

Het is alleen wel jammer dat ik zelf niet kan uitproberen hoe onveilig Google [Desktop Search](http://desktop.google.com/) wel niet is. En hoe ontzettend Google daarmee mijn privacy gaat schenden.

Er is voor ons Linux-gebruikers ook zoiets op komst: Gnome [Dashboard](http://www.nat.org/dashboard/).

Een ‘lek’ zoals beschreven in het artikel zou onder Linux niet eens kunnen omdat de ene gebruiker onder Linux niet klakkeloos met andermans bestanden mag klooien.

Wat betreft privacy: gebruik het dan niet. Het is niet alsof het onderhands op je PC geïnstalleerd wordt. Of dat een overheidsinstantie al je e-mail leest. Het is vrijwillig en alleen maar aardig van die jongens dat ze dit voor ons maken.

Ik was een *early adopter* van Google. Ik vertrouw Google, ik hou van Google en ik zou graag bij Google willen [werken](http://www.google.com/jobs/). Google komt op mij betrouwbaarder en vriendelijker over dan [Microsoft](http://www.bbspot.com/News/2000/4/MS_Buys_Evil.html) of de [overheid](http://www.bigbrotherawards.nl/) (en je weet zeker dat die laatste heel veel van je weet).