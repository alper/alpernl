---
title: "Verwarring in Voorverkiezingen"
date: 2006-05-21T19:15:00
author: alper
categories:
  - nederlands
  - internet
  - politics
---

[In Radio Online een item](http://www.radio-online.nl/pivot/entry.php?id=561) over [Het Nieuwe Stemmen](http://www.hetnieuwestemmen.nl). Een initiatief dat op een grappige manier de lijsttrekkersverkiezing binnen de VVD probeert te persifleren maar zelf veel serieuzere pretenties heeft.

Het begint met een dikke fout en het wordt er daarna niet veel beter op. Peter de Bie en Franscisco van Jole zijn presentatoren en Arend Zwaneveld vertegenwoordigt de stichting.

> PdB: Hoezo dit initiatief?

>

> AZ: Dit is eigenlijk omdat ik en een paar goede vrienden al een tijdje lang politieke interesse hebben waar wij zagen dat de VVD-leden in dit geval van de eerste lijsttrekkersverkiezingen gewoon qua opbouw niet repesentatief zijn voor de Nederlandse bevolking en we waren eigenlijk erg benieuwd om te zien of we zelf het land in konden gaan om te zien of daar hele andere dingen uit komen.

>

> FvJ: Het hele idee van de VVD is toch dat ze niet representatief zijn voor de bevolking?

>

> AZ: Nou ja. Wij konden niet rijmen dat je 40'000 VVD-leden hebt en toch richting de 2 miljoen VVD-stemmers.

>

> PdB: En dan vond je van die moeten mee kunnen doen en dat is belangrijk want ik bedoel ook als buitenstaander moet je de mogelijkheid hebben om dan die lijsttrekker van die partij te kiezen.

>

> AZ: In Amerika is dit al de gewoonste zaak van de wereld.

>

> PdB: Daar hoef je geen partijlid te zijn, he?

>

> AZ: Nee. Precies! En dat kost toch ruim 80 euro per jaar in Nederland dus dat is toch een drempel voor mensen.

>

> FvJ: En jullie zijn geïnspireerd door de situatie in de VS. [Gaat vervolgens door met een verhaal over Howard Dean wat totaal niet aankomt bij AZ.]

Dit is onzin.

- Sinds wanneer is Amerika een voorbeeld van een goed functionerende democratie of een populair voorbeeld?


- Daarnaast lijkt het erop dat niemand in die studio een flauw benul heeft van hoe Primaries in Amerika werken.

In Amerika worden kandidaten van beide partijen genomineerd door Nationale Conventies waar gedelegeerden de kandidaten aanwijzen. Deze gedelegeerden worden gekozen in voorverkiezingen of caucuses. In allebei die apparaten is in de meeste staten het recht op inspraak beperkt tot mensen die geregistreerd lid zijn van de partij waar ze voor willen stemmen.

Dit heeft als voornaamste doel om te voorkomen dat buitenstaanders een zwakkere kandidaat naar boven kunnen stemmen om de partij te verzwakken. Niet een compleet ondenkbaar idee in de strijd Rutte vs. Verdonk.

Bronnen:

- [U.S. presidential primary#Types](http://en.wikipedia.org/wiki/U.S._presidential_primary#Types_of_primary)
- [Closed primary](http://en.wikipedia.org/wiki/Closed_primary)
- [How do caucuses work?](http://people.howstuffworks.com/question721.htm)

Verder willen ze dit systeem verder schalen en vaker gaan gebruiken. Ze denken dat ze met een simpele [DigiD](http://www.digid.nl) koppeling dit systeem zouden kunnen inzetten voor complete landelijke verkiezingen. Mensen die er zo slecht over nagedacht hebben lijken me niet de aangewezen personen om de toekomst van onze democratie toe te vertrouwen.

Tenzij we natuurlijk willen dat de democratie in Nederland nog verder verwordt tot een Idols-achtige populariteitswedstrijd.

**Huiswerk:** Lees alles wat Bruce Schneier in de afgelopen jaren heeft geschreven over elektronisch stemmen ([zoekwoord ‘voting’](http://www.schneier.com/cgi-bin/search/search.pl?Realm=whole+site&Terms=voting) op de Cryptogram site) en aanverwante zaken en laat daarna zien dat je de materie hebt gesnapt en kunt toepassen.

Luister het interview zelf maar als je durft. Deze mensen krijgen subsidie van de overheid en ze hebben geen idee waar ze het over hebben.