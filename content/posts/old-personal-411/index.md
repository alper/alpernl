---
title: "Halal"
date: 2005-11-14T23:49:00
author: alper
categories:
  - nederlands
  - politics
  - video
---

Had [bij Groenteman al gehoord over het trein-incident](http://www.hannekegroenteman.nl/archief/2005/10/09/de_meiden_van_halal) van de meisjes van Halal. Daarom en omdat het onderwerp me een beetje interesseert, heb ik maar wat teruggekeken. Het staat niet op UitzendingGemist maar [op hun eigen site](http://www.omroep.nl/nps/mix/welcome.html?../meidenvanhalal/mainframe_meidenvanhalal.html~main).

Het treinincident is te zien in de laatste aflevering in de laatste minuten ([directe link](http://cgi.omroep.nl/cgi-bin/streams?/tv/nps/demeidenvanhalal/bb.20051113.rm?start=0:21:20)).

Dit is natuurlijk belachelijk maar je komt wel meer gekken tegen in de trein. In deze tijd van non-beschaving is het gekkenwerk (om niet te zeggen ronduit gevaarlijk) om overal op in te gaan.

Het programma zelf was voor de meisjes vast erg leuk om te maken maar wat mij betreft een flop. Blije feel good televisie waarin de meisjes kunnen laten zien dat niet alle vrouwen met een hoofddoek achterlijk zijn (maar sommigen wel erg snel uit hun tent gelokt).

Het informatieve gedeelte is nog wel aardig, maar in wat voor dialoog of discussie door moet gaan ontbreekt elke vraag die ook maar een beetje als kritisch opgevat zou kunnen worden zowel van de kant van de meisjes als van de mensen waar ze mee aan het praten zijn (ik weet er wel honderd te verzinnen). Ik krijg een beetje het gevoel dat ze angstig om de hete brij heen aan het dansen zijn. Bang voor elke vorm van confrontatie. Geloof is normaal gesproken ook een persoonlijke kwestie maar als zij dat op deze manier gaan uitdragen, dan vind ik dat ze ook wel een bèètje tegenwind mogen krijgen.

Tijd en aandacht zijn schaars en er zijn betere televisie programma's.

Tegenlicht had pas twee hele goede documentaires waar de vrouwen juist uit hun hoofddoek naar vrijheid en gelijke rechten toe emanciperen [Femmes Fatales in Marokko](http://www.vpro.nl/programma/tegenlicht/afleveringen/24602307/) en [Arabische vrouwen aan de top in Saudi-Arabië](http://www.vpro.nl/programma/tegenlicht/afleveringen/24810864/).

En [Woestijnruiters](http://omroep.vara.nl/tvradiointernet_detail.jsp?maintopic=424&subtopic=219241) weet me zelfs zonder interessante gasten te boeien met goed interview-werk en wèl kritische vragen.