---
_edit_last: "2"
author: alper
categories:
  - internet
  - nederlands
  - politics
date: "2009-12-26T00:17:32+00:00"
guid: http://alper.nl/dingen/?p=1446
parent_post_id: null
post_id: "1446"
title: Opleving van de privacy
aliases:
  - /dingen/2009/12/opleving-van-de-privacy/

---
Een bijzonder sterk artikel een tijdje terug op Binnenlands Bestuur dat eigenlijk een soort voorbode was van deze opleving van de privacy: [“Iedereen verdacht”door Martijn Delaere](http://www.binnenlandsbestuur.nl/achtergrond/2009/10/iedereen-verdacht.131780.lynkx) ( [via](http://sargasso.nl/archief/2009/10/04/weekendquote-aanslagen-privacy-moslims-en-rookgordijnen/)).

Gelukkig is [Bits of Freedom](http://www.bitsoffreedom.nl/) op stoom en aan het uitbreiden en wordt er aan de linkerzijde van het politieke spectrum nu eindelijk geluisterd. Politiek links staat vanzelfsprekend aan de goede kant, maar privacy was tot op heden geen prioriteit en kennis van het internet schaars.

In de privacy-discussie lopen heel veel dingen door elkaar. Er worden nu meer gegevens dan ooit vastgelegd, zowel door ons, onze vrienden ((De nieuwe [foto's van feature van Flickr](http://www.flickr.com/people/alper/photosof/) is soms redelijk confronterend of temminste een aardige wandeling terug in de geschiedenis.)), bedrijven en overheden. Bruce Schneier maakte hier pas [een aardige classificatie](http://www.schneier.com/blog/archives/2009/11/a_taxonomy_of_s.html) van bÃ­nnen een sociaal netwerk wat niet veel uitmaakt aangezien elk sociaal netwerk de ambitie heeft om het gehele internet te gaan vervangen.

De kans is nul dat deze gegevens niet gaan lekken of gecombineerd gaan worden ((Net zoals het uitwisselen van muziek en films makkelijker dan ooit is, geldt dat ook voor het uitwisselen van persoonsgegevens.)). Het niet permanent vastleggen van deze gegevens en mensen de controle geven wat ze ermee doen, is de enige manier om in de toekomst een milde vorm van privacy te bewaren.

Die controle is niet alleen goed voor onze privacy. Veel gegevens waar we normaal niet bij kunnen zouden we zelf kunnen gebruiken om onze levens beter in te richten. [Pleidooi bij Freek Bijl](http://www.bijlbrand.nl/2009/12/17/data-ergo-sum/#comment-26222416
):

> Er is nog een andere dimensie, er is data die niet door ons maar door onze acties wordt gegenereerd, publieke data ofwel over ons vastgelegd in databanken van anderen (Bank, Albert Heijn, OV-chipkaart) ofwel data gemaakt in opdracht van ons allen (begrotingen, schoolinformatie, openbaar vervoer etc.).
>
> De data die we zelf genereren hebben we meer en meer de beschikking over, maar de data die dagelijks ontstaat in interacties met derde partijen, vaak niet. We moeten toe naar een wereld waarin het vanzelfsprekend is dat je daar ook bij kunt. Ten eerste om te weten wat er wordt vastgelegd (en dat te kunnen verwijderen), maar ook om onze levens en onze wereld makkelijker en handiger in te kunnen richten.

Als we onze APIs krijgen en er komen mooie toepassingen dan ontstaat er een win-win situatie. Gegevens die je zelf nuttig in kunt zetten, zul je niet laten wissen en daarmee is het bedrijf dat ze verzamelt ook weer blij.

(Onsamenhangend bericht uit wat eigenlijk een linkdump van de eerste link had moeten worden.)
