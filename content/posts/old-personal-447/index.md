---
title: "Vertalingen"
date: 2005-12-10T01:51:00
author: alper
categories:
  - nederlands
  - internet
---

Bij Frankwatching wordt de laatste tijd (makkelijk) gescoord door artikelen uit de  mainstream media te vertalen. Het doet het goed. Er zijn blijkbaar genoeg mensen in Nederland die het Engels nog (te) slecht beheersen.

Nu duikt dus hetzelfde artikel over [Kennisbeheer bij Google](http://www.frankwatching.com/archive/2005/12/08/google_tien_gouden_regels) dat ik al had gelezen (via andere bronnen) met een paar dagen vertraging op in het Nederlands. Apart wel, en doet me weer nadenken over in welke taal Ã­k nou wil schrijven.

Wat wel heel sneu is, is dat de meeste bezoekers niet door lijken te hebben dat het artikel geen origineel werk is. Lees de reacties er maar op na.

De strekking van het artikel of je het nou in het Nederlands of in het Engels leest blijft in ieder geval boeiend. De eerste reactie is ook interessant en wijst weer op het feit dat technisch sterke mensen in Nederland worden ondergewaardeerd en over-gemanaged.