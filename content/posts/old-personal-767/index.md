---
title: "De Luiken Dicht"
date: 2006-12-23T19:48:00
author: alper
categories:
  - nederlands
  - video
  - politics
---

Nu ik toch weer televisie kan kijken op mijn Macbook, ben ik even Tegenlicht aan het inhalen.

Aflevering [De luiken dicht](http://www.vpro.nl/programma/tegenlicht/afleveringen/31331812/): Groepsgesprek onder leiding van Rottenberg waarom Nederland afglijdt naar een naar binnen gekeerde bekrompenheid. Interessant genoeg, maar weinig hoopvol.

![Uitzending gemist](http://farm1.static.flickr.com/123/331072713_44361c62c9_m.jpg)[](http://www.flickr.com/photos/alper/331072713/)

De conclusie is dat iedereen in Nederland met gevestigde belangen de hakken in het zand zet en daardoor veel dynamiek verloren gaat. Partijen als GroenLinks die daar iets aan willen doen krijgen weinig aanhang.

Veiligheid en geborgenheid zijn tot op zekere hoogte wel belangrijk voor dynamiek.

Als jij drie banen moet werken om te overleven, zul je nooit de opleiding kunnen doen die je in staat stelt op te klimmen. Als de buitenwereld bedreigend is, is de kans kleiner dat je uit het warme bad van je vaste contract stapt.

Dus wél geborgenheid, maar niet smoren en mensen helpen om weer aan de slag te kunnen en te kunnen doen wat ze willen.

Hiervoor zijn grote veranderingen nodig en flink investeringen in het onderwijs. Als dat niet gebeurt gaat iedereen die wél iets kan naar het buitenland en blijft Nederland zitten met zijn bejaarde baby boomers.