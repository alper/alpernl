---
_last_editor_used_jetpack: block-editor
_wpas_done_all: "1"
author: alper
categories:
  - games
  - nederlands
  - publicity
date: "2020-07-20T22:25:32+00:00"
guid: http://alper.nl/dingen/?p=16166
parent_post_id: null
post_id: "16166"
title: 'nrc.next game-recensie: Inside a Star-filled Sky'
aliases:
  - /dingen/2020/07/nrc-next-game-recensie-inside-a-star-filled-sky/

---
Het lijkt een leuke variant van Space Invaders maar Inside a Star-filled Sky heeft oneindig veel meer te bieden.

In dit schietspel speel je een monster, dat andere monsters neerschiet op zoek naar de uitgang. Heb je die gevonden, dan verander je in het monster waarvan blijkt dat je daar net in zat en zo blijft dat doorgaan. Onderweg pik je wapens op die je volgende ik helpen om te overleven. Als dat niet lukt en je dood gaat, mag je het opnieuw proberen, of kun je zijsprongen maken door in monsters, power-ups of jezelf te gaan en dat pad te volgen.

Jason Rohrer, de maker, gaf eerder met veel succes verhaal gebaseerde spellen uit. Van verhaal is hier geen sprake. Alles in dit spel is automatisch gegenereerd van de levels tot en met de graphics en het geluid aan toe. Hierdoor en door alle combinaties en vertakkingen die het bewegen tussen niveauâ€™s oplevert, kun je blijven spelen zonder twee keer hetzelfde te zien. Het is net als de veel-werelden-interpretatie uit de kwantummechanica. Elke mogelijke wereld bestaat, alleen onze acties bepalen welk pad we volgen.

Het spel heeft best een steile leercurve, maar zodra het begint te lopen en je vloeiend van niveau naar niveau gaat, wordt het boeiend. Oneindigheid kan saai zijn, maar hier is dat abstracte concept briljant vertaald in een simpel schietspelletje.

http://insideastarfilledsky.net/  
$12, voor Windows, Mac en Linux
