---
title: "Opschieten"
date: 2005-04-08T00:52:00
author: alper
categories:
  - nederlands
  - delft
---

Ik heb net mijn aanvraag Bachelor examen ingevuld. Deze week het resultaat van mijn laatste vak binnen gekregen. De laatste van een hele rits vakken sinds ik besloot om serieus te gaan studeren.

Serieus studeren was twee jaar geleden voor mij een hele nieuwe periode in mijn studie. Het was het einde van de vrijblijvendheid —lang genoeg gehad— en een flinke omslag. Het kwam erop neer dat ik elk tentamen wat ik deed, haalde. Simple.

Omdat ik niet altijd even serieus heb gestudeerd, moest ik mijn aanvraag iets anders invullen. De eerste 10 vakken op de lijst heb ik niet echt gehaald, maar heb ik vrijstellingen voor door vakken uit het oudere programma.

Ik hoop dat de examen-commissie het snapt.

Na de extreem korte adempauze van de Bachelor, ga ik stug doorrennen naar dat afstuderen. Heel ver weg is dat nu ook niet meer. Ik doe nu vierdejaars vakken en die gaan ook hard. Echt moeilijk zijn ze eigenlijk nog steeds niet, wel belachelijk veel werk.

Één gevolg van al je tentamens halen, is dat ze op een gegeven moment op zijn. De roosters die de TU zijn vorm en ritme geven, gelden dan niet meer voor me. Erg lekker, maar ook heel bizar.

Ik heb 6 jaar lang niks anders gedaan dan van tentamenperiode naar tentamenperiode leven. Dat hoeft nu niet meer. Afhankelijk van mijn vakken volgend jaar (of eerder het gebrek daaraan) ga ík laat augustus op vakantie.