---
title: "ID Plicht"
date: 2005-05-10T00:21:00
author: alper
categories:
  - nederlands
  - internet
  - politics
---

Miguel [bericht over het Real ID](http://primates.ximian.com/~miguel/archive/2005/May-09.html) wetsvoorstel in Amerika vergelijkbaar met onze identificatieplicht.

Er is daar (net zoals hier) verzet tegen, en het zal daar (net zoals hier) ook niet lukken om het tegen te houden. Dit wordt je natuurlijk door je strot gedouwd.

In Amerika verwachten ze dat het aantal keer dat de politie je zomaar stopt op straat toeneemt. Klopt, hebben we hier al gezien.

Ze verwachten ook dat er meer mensen onterecht zullen worden opgepakt hierdoor dan dat er mensen terecht zullen worden aangehouden. Klopt vast.

Ze verwachten dat een eventueel fascistische overheid de identificatiebewijzen zal gebruiken om tegenstanders of ongewensten makkelijk op te sporen. Klopt (nog) niet.

Ze verwachten ook dat het geen echte veiligheid op gaat leveren. Dat klopt ook. Is het nou veiliger sinds die identificatieplicht hier?

[Bruce Schneier](http://www.schneier.com/), een man met meer competentie en intelligentie in zijn pink dan alle politici van de VS en Nederland bij elkaar, is tegen. Lees:

- [Een veiligheidsmaatregel werkt net zo goed als hij faalt](http://www.schneier.com/crypto-gram-0404.html#1)


- **[Weten wie iemand is, vertelt je niks over wat hij van plan is](http://www.schneier.com/crypto-gram-0402.html#6)


- [Real ID is een slecht plan](http://www.schneier.com/blog/archives/2005/05/real_id.html)


Zijn argumenten zijn sterk en steekhoudend maar inderdaad niet zo voor de hand liggend. Het zou daarom een goed plan als politici voor ze over dit onderwerp beslissen al Schneier's boeken lezen.

En [Epic is ook tegen](http://www.epic.org/privacy/id_cards/), maar ze maken weinig kans. Deze wet zit Ã­n een andere wet die aangenomen *moet* worden. Deze wet wordt dus ook aangenomen (vergelijk het met softwarepatenten in het Europese Parlement).

**Update:** Je hebt niet veel aan een ID-plicht als de papieren die je gebruikt niet kloppen. Zoals Schneier zegt, hoe weet je wie iemand is, die zijn paspoort kwijt is?

Nova [bericht gisteren](http://www.novatv.nl/index.cfm?cfid=31348970&cftoken=42824620&ln=nl&fuseaction=videoaudio.details&reportage_id=3421) dat Nederlandse gemeentes massaal dubieuze mogelijk valse inschrijvingen accepteren. Daar gaat je veiligheid.