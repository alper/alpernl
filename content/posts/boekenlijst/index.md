---
author: alper
categories:
  - reading
date: "2008-01-08T11:39:02+00:00"
title: Boekenlijst
aliases:
  - /dingen/2008/01/boekenlijst/

---
Ik zat het einde van het jaar mijn lijstjes door te kijken en ik zag dat ik in 2007 maar vier (!) boeken heb gelezen. Dan zie je iemand als Aaronsw die er 70 consumeert en dat weinig vindt.

Afstuderen slokt je leven op en met vier boeken scoor ik nog steeds hoger dan mijn meeste vrienden maar dit jaar ga ik meer lezen [^1]. Ik heb gisternacht Der Prozess van Kafka uitgelezen [^2] dus dit jaar op schema: één week, één boek.

De vier boeken die ik heb gelezen zijn wel de moeite waard:

### “Van de Vijand en de Muzikant”van Ramsey Nasr

Een dubbelbundel met Nasr's essays over kunst en over politiek. Niet verbazingwekkend zijn zijn essays over politiek waarin Nasr hard uithaalt meer de moeite waard. Verfrissend om een niet-anti-semitisch [^3] geluid te horen dat durft uit te varen tegen wat Palestijnen overkomt.

### “Fragile Things”van Neil Gaiman

Het enige van de vier wat absoluut de moeite waard is. Korte en fantastische verhalen.

### “Visionary in Residence”van Bruce Sterling

Nabije toekomst science-fiction verhalen. Erg leuk.

### “The Seven Day Weekend”van Ricardo Semler

Funest boek in zoverre dat als je dit gelezen hebt, je niet snel meer uit zult kijken naar je 9-tot-5 bestaan op het kantoor. Semco is een bedrijf wat een revolutionaire maar compleet logische stijl van management uitvoert.

De uitdaging voor iedereen is om niet te denken dat Semco raar is omdat zij het op hun manier doen, maar dat de meeste andere bedrijven raar zijn dat zij het niet zo doen.

In dezelfde straat nog te lezen: [Let My People Go Surfing: The Education of a Reluctant Businessman](http://www.amazon.com/Let-People-Surfing-Education-Businessman/dp/0143037838/ref=pd_bbs_2?ie=UTF8&s=books&qid=1199792101&sr=8-2).

[^1]: Minder kan haast niet.
[^2]: En me de volgende dag half verslapen.
[^3]: Het [CIDI](http://cidi.nl/) zal het daar niet mee eens zijn maar wat hen betreft hoef je maar te niezen op een Jood en het is al anti-semitisme.
