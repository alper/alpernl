---
title: "Reactie BOP"
date: 2006-02-21T01:34:00
author: alper
categories:
  - nederlands
---

Buitengewoon fijne reactie van de BOP op [mijn brief](http://alper.nl/wiki/index.php/Municipal_WiFi#Letter):

> From: peetsmit@xs4all.nl 	

> Date: 21-Feb-2006 00:08

> Subject: Re: Vraag Programma Draadloos Netwerk

>

> hi alper

> Een draadloos netwerk in Delft is een gelopen race.

> KPN biedt sinds kort flatfree umts.

> Meld je aan en betaal het zelf.

> Geen publieke taak meer.

> Meer dan 65% van de Delftenaren beschikt over internetaansluiting.

> groet

> peter smit (bopdelft.nl)

De kans dat ik op de BOP ging stemmen is nu zo mogelijk nog kleiner geworden.

Wat de heer Smit mist, is het verschil met een abonnement van €80 per maand voor relatief traag internet en universeel publiek toegankelijk relatief snel draadloos.

Ik weet nog niet of het draadloze netwerk gratis moet zijn, maar wel dat het erg goedkoop en toegankelijk moet zijn. Juist om mensen die geen vaste aansluiting of €80 per maand kunnen/willen betalen ook te helpen.

Ik heb het al over de innovatieruimte bovenop zo'n netwerk gehad. De diensten die mensen kunnen gebruiken overal en altijd, de diensten die je kunt aanbieden (ook locatie-gebonden) zijn maar één innovatie-vector.

Langs een andere kant kun je je voorstellen dat het dan opeens nuttig wordt voor heel veel apparaten om internettoegang te hebben. Er zijn al plaatsen waar parkeermeters internet hebben en je kunt betalen met creditcard. Ik kan me voorstellen dat je WiFi stopt in de volgende generatie stroommeters. Je kunt op handige plekken WiFi-camera's ophangen voor toezicht of publieke bewustwording. Waar zou je geen internet in willen stoppen?

Het argument van sfeer en elan schijnt moeilijk te zijn voor veel mensen. Dat wordt vast nog moeilijker over een paar jaar wanneer we aan alle kanten voorbij gestreefd zijn.