---
_edit_last: "2"
author: alper
categories:
  - internet
  - nederlands
  - politics
date: "2009-02-22T18:09:46+00:00"
guid: http://alper.nl/dingen/?p=782
parent_post_id: null
post_id: "782"
title: OV-chipknip
aliases:
  - /dingen/2009/02/ov-chipknip/

---
Marrije zegt net [“de conducteur zegt dat mijn ov-chipknip werkt. da's fijn, maar ik wist niet eens dat ik 'm had, en waarvoor dan.”](http://twitter.com/marrije/statuses/1227219840) waarop ik antwoord [“@marrije Het is geen chipknip (wat een groot gemis is), daarnaast is het handig voor R'dam. En je kunt hem hier claimen: http://is.gd/k7xG”](http://twitter.com/alper/statuses/1227224584).

Ik [schreef al eerder](/blog/alper/782) over de ov-chipkaart en wat [een schande](/dingen/2008/12/smooth-space-of-payment-and-mobility/) het is dat we zoiets niet al tien jaar hebben in Nederland.

Nu dat ding stapje voor stapje ingevoerd begint te worden in Nederland is het wel fijn bijvoorbeeld dat je op [de site](http://www.ov-chipkaart.nl/) je chipkaart kunt claimen en er dingen aan kunt instellen zoals het automatisch opladen als hij leeg is.

Wat ik graag zou willen is een overzicht van al je vervoersbewegingen zowel op een kaart als machine-leesbaar ontsloten voor derde partijen die ik toestemming kan geven om erbij te kunnen ((Bijvoorbeeld om je woon-werk-verkeer te documenteren.)), maar dat is waarschijnlijk nog een brug te ver voor deze implementerende partijen.

### OV-Chipknip

Maar één van de dingen die een groot gemis is en wat Marrije d'r verspreking aangeeft is dat het geen ov-chipknip is. Een RFID betalingsmiddel waarmee je niet alleen kunt reizen in het openbaar vervoer maar waarmee je met een simpele swipe ook je croissant bij de AH-to-go kunt afrekenen (en bij andere winkels die zich erbij aansluiten). De problemen met de chipknip dat: 1. mensen er niet één hebben en 2. ze er geen saldo op hebben zitten, zijn nu allebei opgelost.

De chip is nu zo lek als een mandje, dus het is nu misschien niet verstandig om er echt geld op te zetten, maar ik denk dat ze de vergunningen voor een digitaal betaalmiddel al hebben liggen (dat moet voor dit soort chips) en de technologie om veilig te betalen over RFID/NFC bestaat al bijvoorbeeld in Japan.

Zie bijvoorbeeld [dit bericht van Jan Chipchase](http://www.janchipchase.com/blog/archives/2009/01/confusion-at-the-point-of-sale.html) waarin hij vertelt dat hij op 8 manieren kan betalen voor zijn ontbijt (en wat de problemen daarmee zijn).

### Usability

Wat geloof ik ook nog beter kan is [de communicatie naar de reizigers](http://twitter.com/marrije/status/1227243837) toe en de usability van de poortjes en machines.

Ik heb een nieuwe ov-chipkaart ((Toen ik een nieuwe NS-kortingskaart aanvroeg moest ik mijn oude weggooien en kreeg ik een nieuwe opgestuurd.)) maar ik ben nog niet met de metro in Rotterdam geweest.

Het leek me leuk om daar binnenkort heen te gaan om het uit te proberen en het meteen te documenteren op video als een soort guerilla usability-studie. Als er mensen mee willen helpen denken en de camera vasthouden en na afloop bier drinken, dan zou dat erg fijn zijn.
