---
author: alper
categories:
  - delft
date: "2008-02-07T19:28:08+00:00"
tags:
  - werken
  - zelfstandig
title: Ruimte om samen te werken
aliases:
  - /dingen/2008/02/ruimte-om-samen-te-werken/

---
Ik zat al een tijdje na te denken om kantoorruimte in het centrum van Delft te huren om niet meer van huis uit te hoeven werken. [Eelke](http://eelkedekker.nl) die pas terug is uit Berlijn dacht aan hetzelfde (en is tegelijkertijd op zoek naar woonruimte in (en om?) Delft).

[![Co-working](http://farm3.static.flickr.com/2117/2248687930_63eab2baca_m.jpg)](http://www.flickr.com/photos/alper/2248687930/ "Co-working by illustir, on Flickr")_Iets als dit (kantoor van [Frank Elbert](http://www.frank-star.com/)_)

Ik heb vaker kantoren gezien waar mensen die niet hetzelfde bedrijf voeren, werkruimte delen en dat is leuk ((Niet meer in je eentje lunchen.)), voordelig ((Schaalvoordelen met espresso enzo.)) en zorgt voor creatieve stimulering. Verder is een plek om te werken en een thuis om niet te werken handig, lijkt het.

Dus nu zoek ik ergens in de stad Delft 20-25 m2 ruimte om in te richten als kantoor. We beginnen met 2-4 mensen en ruimte voor vrienden om aan te schuiven en zien dan wel hoe het gaat.

Dus laat het weten als je iets weet, of als je interesse hebt om mee te doen.
