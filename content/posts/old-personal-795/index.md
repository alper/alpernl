---
title: "In living color"
date: 2007-02-10T21:28:00
author: alper
categories:
  - nederlands
---

Ik zie net op televisie reclame voor een product van Philips en ik word overvallen door dat zeldzame gevoel dat ik normaal gesproken bewaar voor Apple-producten: **ik wil het hebben**.

Het gaat om [LivingColors](http://www.philips.nl/livingcolors) een LED-huiskamerlamp waarvan je de kleur kunt instellen afhankelijk van je stemming.

![LivingColors](http://farm1.static.flickr.com/165/385803005_880de951ac_o.png)[](http://www.flickr.com/photos/alper/385803005/)

De reclame is een beetje cheesy maar goed, de naam niet perfect maar heel aardig, de microsite staat in afgrijselijke Flash maar is helder. Het product zelf lijkt fantastisch; het ziet er mooi uit, voegt veel sfeer toe aan je huis in een minimalistisch pakketje en de bediening lijkt simpel.

Erg cool dat de afstandsbediening een [HSV](http://en.wikipedia.org/wiki/HSV_color_space)-kiezer heeft. Toch de meest intuïtieve manier om een kleur te kiezen (ik zou andere fabrikanten er al voor aanzien om een RGB erop te zetten).

Het lijkt me ook leuk om zo'n ding te gebruiken als je gaat fotograferen. 16 miljoen kleuren om uit te kiezen voor je achtergrond.

Het enige minpunt is dat hij voor €149 te koop staat, wat aan de dure kant is voor mij.