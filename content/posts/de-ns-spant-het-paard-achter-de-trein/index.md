---
author: alper
categories:
  - english
  - internet
  - product-design
  - travel
date: "2009-03-19T16:08:16+00:00"
title: De NS spant het paard achter de trein
aliases:
  - /dingen/2009/03/de-ns-spant-het-paard-achter-de-trein/

---
Een [redelijk zachte review](http://www.marketingfacts.nl/berichten/20090318_ns_reisinformatie_nieuwe_stijl_met_videoreview/) van de nieuwe NS-applicatie op Marketingfacts (ook [Tweakers](http://tweakers.net/nieuws/59093/ns-wil-iphone-en-blackberry-reisplanner-maken-update.html)).

Reisinformatie ‘nieuwe stijl’ is ook maar een woord om te verhullen dat de manier van informatie aanbieden die de NS hanteert jaren achterloopt en dat ze zelfs actief mensen die zelf dit niveau proberen op te schroeven [zoals Trein.app het verhinderen](http://www.marketingfacts.nl/berichten/20081014_ns_moet_niet_zeuren_om_trein_app/).

De reis app die door de NS uitgebracht is werkt op Java wat mobiel niet het handigste platform is en waar ook niet de interessantste gebruikers zich bevinden. Versies voor iPhone en anderen schijnen nog te komen, maar deze versie heeft al een jaar op zich laten wachten, dus wanneer is erg onduidelijk.

### Wat hadden ze dan moeten doen?

Het wil de NS en de andere vervoersaanbieders in Nederland niet aan hun hoofd dat hun core business het vervoeren van mensen is en dat het essentieel is dat de informatie over hun vervoersmiddelen zo wijd en vrij mogelijk beschikbaar is.

Mensen willen waarschijnlijk op ontzettend veel verschillende manieren vervoersinformatie tot zich nemen. Teveel om aan één aanbieder over te laten. Er zijn genoeg mensen die iets kunnen maken, maar het niet makkelijk beschikbaar zijn van de gegevens maakt het te kostbaar en ingewikkeld om aan de slag te gaan.

Als de NS de actuele treintijden en routes vrij zou geven via een [API](http://en.wikipedia.org/wiki/API) dan zouden de kosten voor andere ontwikkelaars om ermee aan de slag te gaan sterk worden teruggebracht en denk ik dat er een bloei aan interessante applicaties zou ontstaan. In zo'n situatie zouden er wel afspraken gemaakt moeten worden gemaakt in een gebruiksovereenkomst, maar de hoeveelheid controle die de NS op dit moment wil uitoefenen is onrealistisch en contra-productief ((Dit doet denken aan de wanhopige pogingen van de Nederlandse internetaanbieders om niet te worden gedegradeerd tot inwisselbare data-aanbieders. De situatie bij de NS is nu nog anders aangezien de NS op het traject monopolist is en mensen niet snel iets anders zullen nemen. Punt is wel dat transparante manieren van informatie (data) en betaling (ov-chipknip) essentiele voorwaarden zijn voor concurrentie op het spoor (en eigenlijk ook de reden waren dat de vorige poging mislukte).)).

### Reisinformatie

9292ov heeft pas [iets slimmer maar nog steeds bijzonder kortzichtig](http://tweakers.net/nieuws/58658/ov-planner-9292-laat-studenten-mobiele-app-ontwikkelen.html) een [wedstrijd](http://www.9292ov.nl/9292OV1496.asp) uitgeschreven waar studenten een reisapplicatie kunnen maken. Deelnemers doen wel afstand van al hun rechten (!) ((En krijgen een schijntje betaald. Capabele freelancers schijnen inderdaad kostbaar te zijn.)) en er is hier ook geen publieke databron beschikbaar.

De noodzaak voor publieke data heb ik hierboven al beschreven en een volwassen reisapplicatie vereist een toegewijd team dat eraan blijft werken, niet een situatie waar deze overgedragen wordt aan een andere partij die de capaciteiten mist (want waarom anders die wedstrijd uitgeschreven?).

### Usability

Uit de review van [Raimo](http://twitter.com/Rhymo) maak ik op dat deze applicatie ook weer nodeloos ingewikkeld is. Waar [Trein.app](http://www.naquah.net/trein/) ook de mist in gaat is het dynamisch reisplannen. In veel gevallen is mijn reis nogal flexibel: ik wil op een gegeven moment 's avonds weer terug naar Delft maar ik weet niet wanneer. Ik weet dus waar ik heen wil en de applicatie weet al waar ik ben en kan beschikken over een actueel reisschema.

De enige vraag die er voor een gebruiker dan toe zou moeten doen als je de applicatie opstart is: “Waar wil je naar toe?”daarna moet de applicatie me laten zien wat mijn opties zijn ((Dit is simpel taakgericht ontwerp in plaats van uit te gaan welke gegevens er al bestaan.)). Dit is het simpelste geval wat opgelost moet worden, de rest is extra.

**Update:** Ik was net op [Radio Online](http://www.radio-online.nl/) waar ik beknopt pleitte voor het vrijgeven van de vervoersgegevens. In het voorbereidende gesprek met [Tonie](http://www.tonie.net/) vonden we het al frappant dat bijvoorbeeld Tunesië en Egypte betere [Google Transit](http://www.google.com/transit) dekking hebben dan Nederland.
