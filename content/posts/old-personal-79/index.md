---
title: "Buitenhof-watch"
date: 2004-12-12T23:03:00
author: alper
categories:
  - nederlands
---

**Turkije wel**

Het lijkt erop dat het ergste voorbij is. Wilders [zakt](http://www.nu.nl/news.jsp?n=451336&c=11) weer in de peilingen. Tegenstanders kunnen geen steekhoudende argumenten meer aanvoeren. Turkije wordt ergens in de komende 30 jaar lid van de EU. Nu moet iemand dat ook publiekelijk durven toezeggen.

**Turkije niet**

Ik vind [Herman Phillipse](http://www.vpro.nl/programma/buitenhof/dossiers/19187303/) geen sterke Buitenhof-columnist. Jammer dat ze daar niet zo'n stoplicht hebben als in de Metro dan konden we hem wegstemmen. Hij is  geen βeta zoals Plasterk, dus hij beoefent geen echte stoere wetenschap. Misschien heeft hij daarom ook niet zoveel te melden.

Zijn [laatste column](http://www.vpro.nl/programma/buitenhof/afleveringen/19518631/items/20278835/) is de zoveelste in een serie van goedkope aanvallen op Turkije. Hij brengt het goed maar ik heb het nog even herlezen en echte inhoud of argumentatie heb ik er niet in kunnen ontdekken.

**Turkije toch?**

Hierna kwam het [grote Turkije debat](http://www.vpro.nl/programma/buitenhof/afleveringen/19518631/items/20279324/) deel 23'452.

Uğur Pekdemir van [TAN](http://www.tannet.nl/) maakte eerst best wel een zwakke indruk maar kwam er later goed in. Hij moest samen met Joost Lagendijk ingaan tegen László Marácz.

Die Marácz begon weer met dezelfde oude populistische argumenen en drogredeneringen die we gewend zijn. Volgens hem is de lidwording van de oost-Europese landen misschien niet helemaal terecht geweest maar is dat nu geen reden om Turkije ook maar toe te laten. Daar heeft hij best gelijk in, maar ik vraag me af of Marácz bij de vorige uitbreiding ook zo goed hoorbaar was.

**En verder in de wereld**

Cool dat Paul Witteman er ook achter is wat er echt belangrijk is. Hij vroeg aan [Zalm](http://www.vpro.nl/programma/buitenhof/afleveringen/19518631/items/20279326/) hoe het ging met:

- Het opheffen van de landbouwsubsidies.

(Toetreding van Turkije zou dit proces alleen maar bespoedigen.)


- Het openstellen van de markt voor de derde wereld.

(Globalisering —mits eerlijk— is een Goed Ding™. Waar zijn al die anti-globalisten gebleven?)

Antwoord: kut.