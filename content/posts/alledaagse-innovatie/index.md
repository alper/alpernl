---
author: alper
date: "2007-07-23T22:22:23+00:00"
guid: http://alper.nl/dingen/2007/07/alledaagse-innovatie/
parent_post_id: null
post_id: "103"
tags:
  - ervaring
  - informatie
  - interactie
  - usability
title: Alledaagse innovatie
aliases:
  - /dingen/2007/07/alledaagse-innovatie/

---
Fijn om gebruiksvriendelijke innovatie te zien in alledaagse producten waarvan je dacht dat het eigenlijk af was. In dit geval in het "Verse volle melk" pak van het huismerk van Albert Heijn.

[![Usability Feature](http://farm2.static.flickr.com/1238/870950297_263dd52a00.jpg)](http://www.flickr.com/photos/alper/870950297/ "Photo Sharing")[Zie Flickr](http://www.flickr.com/photos/alper/870950297/) voor de commentaren in het Engels.

Wat het compleet af gemaakt had in mijn ogen en iets wat een stuk moeilijker in te schatten is dan hoe vol een pak is ((Dit is goed te doen door een pak melk op te pakken. Ik kan me vergissen, maar volgens mij is dat voor de mensen van alle leeftijden en mogelijkheden makkelijker dan de juiste kant van een pak vinden en de vloeistofmaat aflezen.)), is of een pak melk nog goed is. Dit is zeker voor mensen met een ondergemiddelde reukzin ((Of compleet afwezige reukzin wat weleens wil gebeuren.)) ((Of die gewoon vroeg zijn opgestaan en nog geen koffie hebben gehad. Het is flink afknappen als je een cappuccino probeert te maken met bedorven melk.)) nogal eens een uitdaging.
Een simpele indicator ((Misschien een vergelijkbare cirkelvormige uitsparing onderin het pak)), die vel of vies groen wordt als het pak bedorven is, zou perfect geweest zijn. En ik weet ook wel waarom dat er niet in zit. De stansvorm van die pakken aanpassen is simpel en weinig ingrijpend; een indicator verwerken in het binnenwerk lijkt me een stuk moeilijker.

Toch is ook de vloeistofmeter een geweldige innovatie. Het is goed uitgewerkt tot en met de melkfles-vergelijking aan toe en dat laat zien dat er veel aandacht heeft gezeten in het redesign. Daarnaast zijn innovaties, die grenzen doorbreken en transparantie bevorderen, fijn. In dit geval is het dichterbij brengen van de wereld binnenin het pak tot die daarbuiten, een leuk staaltje informatie-inzichtelijkheid.
