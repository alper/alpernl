---
_edit_last: "2"
author: alper
categories:
  - internet
  - nederlands
  - politics
  - video
  - work
date: "2009-12-26T01:16:43+00:00"
guid: http://alper.nl/dingen/?p=1434
parent_post_id: null
post_id: "1434"
title: Onrealistische en onwenselijke maatregelen
url: /dingen/2009/12/onrealistische-en-onwenselijke-maatregelen/

---
In een vergelijkbaar filmpje zoals je ze ook voor je film ziet wanneer je legaal DVDs koopt/huurt, komt er weer een stukje propaganda van de entertainment-industrie:

Er valt [veel te zeggen](http://search.twitter.com/search?q=from:alper+to:martinkoolhoven) in deze discussie maar vast staat dat het letterlijk onmogelijk is om het delen van bestanden te voorkomen zonder een (digitale) politieagent bij elke computer neer te zetten ((Zie bijvoorbeeld ook [Martijn van Dam](https://www.bof.nl/2009/12/18/van-dam-pvda-downloadverbod-niet-handhaafbaar/) vorige week over de onhaalbaarheid van het download verbod.)). En dan nog is het onbegonnen werk.

**Waar het mij om ging:** Op een gegeven moment zegt iemand in het filmpje dat het zonde is dat er een generatie leert dat je niet hoeft te betalen voor content. Dat lijkt me wel meevallen. Ten eerste zijn mensen best bereid te betalen voor gemakkelijke toegang tot online media wanneer dat mogelijk is (die opties zijn nu extreem beperkt) en is downloaden vooral de toevlucht van mensen met meer tijd dan geld (en die gingen toch al niet betalen). Jongeren leren nu al dat content gratis kan zijn van televisie en de gratis kranten die overal verkrijgbaar zijn.

Het lijkt me veel erger nog als er in de toekomst een generatie ontstaat die het normaal vindt dat alles wat zij doen online en offline (wat bijna niet meer bestaat), [vast wordt gelegd](http://www.bbrussen.nl/2009/12/21/zeg-nee-tegen-het-repressieve-downloadverbod/). Dat ze dat accepteren en dat ze zichzelf censureren om binnen dat keurslijf niet al teveel op te vallen.
We weten dat dit soort gegevens te lang worden bewaard en dat ze uiteindelijk lekken, misbruikt worden of als basis dienen voor foutieve vervolgingen. Willen we dat toekomstige generaties aandoen?
