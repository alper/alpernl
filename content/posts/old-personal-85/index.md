---
title: "Sudan"
date: 2004-12-16T18:30:00
author: alper
categories:
  - nederlands
---

Boeiend blog, [the Passion of the Present](http://platform.blogs.com/passionofthepresent/), over de situatie in Darfur, Sudan. De meeste mensen weten ervan wat ze zien op het nieuws: dat er [Nare Dingen](http://platform.blogs.com/passionofthepresent/2004/12/darfur_war_bree.html) gebeuren. Heel veel meer informatie krijgen we niet.

Binnenkort is er wel een [radioactie](http://www.3fm.nl/page/darfur_helpen) op 3FM. Waarvoor? Darfur!

Amerika kan er geen [actie ondernemen](http://platform.blogs.com/passionofthepresent/2004/12/thinking_out_of.html). Ze hebben het geld niet en hoe zou de wereld reageren op de derde Amerikaanse interventie in een islamitisch land in even zoveel jaar? Ook al zegt het gelinkte artikel dat Amerika net zo goed wél kan ingrijpen. Ze hebben de reputatie van unilateralistische supermacht nu toch en ze houden die de komende tijd nog wel. Wat vertoon van militaire macht en ze kunnen de balans van macht verschuiven en laten zien dat ze goed en wijs zijn.

En [Europa kijkt toe](http://platform.blogs.com/passionofthepresent/2004/12/where_is_europe.html). Van wie waren al die koloniën in Afrika ook alweer? Tip: ze waren *niet* van Amerika.

In de VN schiet het ook niet echt maar dat is niks nieuws.

Dit conflict is (ook) onderdeel van een Groot Spel dat gespeeld wordt om de macht te krijgen en te houden over [olie](http://platform.blogs.com/passionofthepresent/2004/12/sudan_expects_n.html). [China](http://platform.blogs.com/passionofthepresent/2004/12/beijings_aggres.html) heeft er geen problemen mee om olie-overeenkomsten te sluiten met dubieuze landen zoals Sudan. Zorgen over moraal, mensenrechten of politieke represailles kennen ze niet.

Op de een of andere manier moet je ook om dit soort dingen kunnen lachen: [waar en wrang](http://www.theonion.com/news/index.php?issue=4050).