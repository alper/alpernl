---
title: "Antwoord van Leefbaar Delft"
date: 2006-02-22T00:34:00
author: alper
categories:
  - nederlands
  - politics
  - delft
---

Het [antwoord van Leefbaar Delft](http://alper.nl/wiki/index.php/Municipal_WiFi#Leefbaar_Delft) is misschien een beetje moeilijk leesbaar, maar er zitten wel goede punten in.

> hoi alper
> op zich staan we zeer positief tegenover draadloze netwerken, dat is de toekomst, maar,
> de gemeente moet geen taken uitvoeren die bij het bedrijfsleven thuis horen
> de gemeente moet ook niet investeren in risicodragende ondernemingen.
> het doorgeven van informatie is geliberaliseerd, nu nog veel monopolie posities bv met ups en casema
> hier moet de gemeente zich met haar kerntaken bezig houden, geen monopolie positie nastreven en zeker niet op het politiek gevoelige vlak van informatievoorziening.
> maar de gemeente kan het faciliteren dat er snel een draadloos internet netwerk over delft komt te liggen
> dat zou kunnen door bv een onderzoek te starten naar de technische mogelijkheden en lobby bij de grote hardware makers van draadloze netwerken om die te enthousiasmeren.
> delft heeft het hoogste aansluitingspercentage van nederland per huishouden op internet 78% (2004)
> je ziet nu dat in de huishoudens veel draadloze netwerken komen (meestal beveiligd) maar in de binnenstad kan bijna overal kan al op een onbeveiligd netwerk van iemand of bedrijf(café) verbinding gemaakt worden.
> de burgers hebben eigenlijk zelf al geruisloos voor een technische doorbraak gezorgd.
> de gemeente heeft niet lang geleden nog gekozen voor glasvezel kabels mede een bijdrage te financieren (meen €60.000) maar dat is nu al weer achterhaalde technologie aan het worden.
> kortom ik zie het als taak van het bedrijfsleven om hier op in te springen. wie durft?
> maar de gemeente zou hier in de opstartfase wel in kunnen investeren met kennis, onderzoek, daadkracht, informatie, lobby en contacten met bedrijfsleven zodat delft inderdaad niet in de achterhoede terecht komt
> mvrgr
> jan peter de wit nr 3, lijst 2
> www.leefbaar-delft.nl

De publieke sector is —ik denk terecht— huiverig om te concurreren met de private sector in dit soort gebieden. Maar er is nu wel degelijk een probleem wat betreft de dekking en de prijs. Het is nog zeker niet zo dat je overal in de binnenstad kunt internetten (toevallig wel bij de Griek op de Markt) en bepaalde marktpartijen misbruiken hun monopolieposities om belachelijke prijzen te vragen.

Zoals ook in het antwoord staat kan de gemeente veel sturing en druk leveren om iets algemeens voor alle Delftenaren van de grond te krijgen. Een beetje concurrentie tegen de gevestigde partijen zou niet weg zijn en het zou ook fijn zijn voor de stad.