---
title: "‘Breedband’ Mobiel Internet"
date: 2006-05-11T12:17:00
author: alper
categories:
  - nederlands
---

Ik vind [T-mobile nog steeds een schofterig bedrijf](http://www.alper.nl/blog/alper/552) maar vandaag in Webwereld [het bericht dat mobiel internet](http://www.webwereld.nl/ref/rss/41106) zelfs onder de huidige kreupele omstandigheden populairder wordt.

Het onbeperkt gebruik van HSDPA kost €70 per maand en de bandbreedte tot 1,8Mbs is schraal te noemen zelfs al als dat theoretische maximum gehaald wordt. T-mobile's dienst wordt ook al [gefileerd op Muniwireless](http://muniwireless.com/municipal/1171/) en de Amerikaanse 3G netwerken schijnen een ‘normaal’ gebruik van internet [niet aan te kunnen](http://muniwireless.com/technology/1197/); dan wordt je afgeknepen.

Zeventig euro per maand is heel veel geld, als je veel van je tijd besteed op je werk of de universiteit waar je een netwerk hebt, en de rest van je tijd of gratis WiFi kunt vinden of geen behoefte hebt aan internet.

Als de grote corporate entiteit het betaalt, is het natuurlijk allemaal best maar de particulier en de kleine zelfstandige moeten gewoon een realistische afweging maken en altijd overal online zijn is die prijs niet waard.

Met *always on* mobiel internet zou je wel heel veel leuke dingen kunnen doen en kunnen innoveren. Dingen als mobiel IM'en of televisie kijken of continu [Plazes](http://www.plazes.com) gebruiken of locatie gebaseerde sociale netwerken en spelletjes bijvoorbeeld maar die diensten gaan het pas halen als het betaalbaar is voor de gemiddelde tiener.

**Dom marketingverhaal:** Ik werd door T-mobile gebeld met het aanbod op hun WiFi hotspot abonnement met de argumenten dat ze hotspots hadden bij Macdonald's en wegrestaurants. Dat zijn ten eerste niet de plaatsen waar ik *ooit* kom. De mensen die daar wel regelmatig komen, hebben waarschijnlijk wel betere dingen te doen dan internetten (bijv. eten en snel naar huis rijden).