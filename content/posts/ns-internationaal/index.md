---
_edit_last: "2"
author: alper
categories:
  - berlin
date: "2007-10-08T04:33:05+00:00"
guid: http://alper.nl/dingen/2007/10/ns-internationaal/
parent_post_id: null
post_id: "154"
tags:
  - klantenervaring
  - reizen
  - trein
title: NS Internationaal
aliases:
  - /dingen/2007/10/ns-internationaal/

---
Ik ga eind deze maand naar Berlijn om [Eelke](http://www.eelkedekker.nl/) te bezoeken en acte de présence te geven op de [Web 2.0 Expo](http://www.web2expo.com/) en Barcamp Berlin. Nu dacht ik dat het wel leuk zou zijn om met de trein te gaan. Ik heb pas ook een Railplus Kaart bij mijn kortingskaart gekocht. Daar zou ik iets aan moeten hebben.

Voor Berlijn staan overal advertenties van de NS dat retourkaartjes €58 kosten. Als je op de site zo'n kaartje probeert te boeken, lijkt het erop dat ze beschikbaar zijn. Ga je alleen een stap verder dan krijg je [een ontzettend vage foutmelding](http://www.flickr.com/photos/alper/1479158734/). Het lijkt erop dat alle kaartjes van €29 via de site niet te boeken te zijn.

Ik heb toen het nummer dat op de foutmelding stond gebeld ((Ja. Soms ben ik heel dom.)). Na ruim tien minuten ((En dus €3,50 verder)) wilde ik de NS niet nog meer geld opleveren en heb ik maar opgehangen.

Na het werk maar naar de Internationaal balie op Schiphol gelopen om daar te vragen hoe het nou zit. Het schijnt dat er per trein maar een handjevol stoelen zijn die je voor die €29 kunt boeken. Omdat er zo weinig zijn, zijn deze plaatsen meestal al maanden van tevoren weg. De rest van de 2e klas gaat voor de normale prijs. De NS denkt dus dat je door de reclame gaat proberen te boeken voor €29 en als je dan wordt geconfronteerd met een prijs die 2-3 keer zo duur is dan je had gedacht, dat je dan toch een kaartje koopt en je niet genaaid voelt.

Er schijnt nog een andere kortingsregeling te zijn dat als je met drie mensen reist dat je voor €100 een enkeltje Berlijn kunt krijgen voor zijn drieën. Deze is online natuurlijk nergens te vinden.
De vrouw achter de balie zag dat ik afgeknapt was maar vertelde me dat ze de regels niet verzonnen had. Ze voerde ze daarentegen wel uit. Mensen die bij de NS werken zitten in de rare positie dat ze extreem slecht beleid waar ze zelf weinig invloed op hebben moeten proberen uit te voeren en goedpraten. Dat is hét recept voor ongelukkige werknemers. Werknemers van de NS hebben best veel invloed maar dan moeten ze die wel pakken.
Zij zijn degenen die de kaartjes controleren. Als ze dat niet meer doen, lijkt het erop dat de NS in korte tijd failliet is en rijp voor renationalisatie.

Dit alles overwegende en met de grotesk dure treinprijzen is het in je eentje al goedkoper om met de auto naar Berlijn te gaan ((Viamichelin begroot de benzinekosten op €63. Welk milieu?)) laat staan als je met een paar mensen gaat.
