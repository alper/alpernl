---
title: "Weer de omroep"
date: 2006-09-08T00:42:00
author: alper
categories:
  - nederlands
---

Over vodcasten gesproken, de kans dat ik iets van televisie mee zou krijgen zou een stuk groter zijn als het allemaal werd aangeboden als vodcast.

Het nieuwe televisieseizoen is begonnen en het schijnt dat er wel wat programma's zijn die de moeite van het kijken waard zijn. ‘De wereld draait door’ en ‘Pauw en Witteman’ schijnen leuk te zijn maar die zijn horizontaal geprogrammeerd. Vijf uitzendingen per week in de avonduren is voor mij niet te doen omdat ik of niet thuis ben of geen tijd heb.

Je kunt ze dan online terugkijken, maar een echte oplossing is dat niet. Ik heb geen zin en tijd meer om via allemaal [onbruikbare websites](http://www.uitzendinggemist.nl/) uit te moeten zoeken welke vage players en streamformaten het nu weer wel of niet doen en waar de uitzending staat die ik nog niet gezien heb. Met een vodcast zijn al deze problemen opgelost en kan ik het ook nog eens offline kijken.

Het zijn misschien aardige programma's maar ze kunnen me eigenlijk ook gestolen worden. Als zij willen dat mensen hun programma's kijken dan kunnen ze dat toch het beste zo makkelijk mogelijk maken?

Er zijn genoeg andere leuke en kwalitatief goede media online te vinden, en anders heb je altijd nog [YouTube](http://www.youtube.com).

En nog iets, als je toch vodcasts maakt, dan het liefst ook met hoofdstukjes zodat ik saaie items in programma's kan overslaan. Die programma's zijn echt niet **zo** goed dat je ze helemaal wil uitzien.