---
title: "Er is een kabinet"
date: 2007-02-14T01:09:00
author: alper
categories:
  - nederlands
  - capoeira
  - politics
---

Thuis van capoeira aangekomen, is er pardoes een nieuw Kabinet.

**Plasterk** Grote hoop van dit kabinet is Ronald Plasterk, verklaard atheïst, buitengewoon slim en iemand die weet wat hij doet.

Mensen die echt iets kunnen hebben meestal wel betere dingen te doen dan de politiek in gaan maar Plasterk speelt al te lang voor betweter. Als hij nu dan de kans krijgt om daad bij het woord te voegen, dan moet hij dat ook gaan doen. Zijn columns in Buitenhof zullen gemist worden, maar dat is het al waard als zijn atheïsme werkt als rem op hersendode CDA/CU-politiek.

**Stamcellen** Oudkerk (in Pauw en Witteman) maakt een goed punt dat de hele samenleving verliest door het moratorium op stamcelonderzoek. Dat de innovatie en economie op het gebied van biotechnologie een klap is toegebracht, is tot daar aan toe.

Veel veel erger is dat door dit verbod medisch onderzoek wordt vertraagd en in de toekomst mensen onnodig ziek gaan worden, pijn gaan lijden en gaan sterven. Dat is dus wat naastenliefde inhoudt volgens de ChristenUnie.

Je hoeft er geen doekjes omheen te winden:

**“De ChristenUnie wil dat mensen doodgaan.”**

Dat ze dat voor zichzelf willen moeten ze zelf weten. Dit is een vrij land en je mag voor jezelf de meest onverstandige keuzen maken die je maar wilt. Maar de macht van de overheid gebruiken om andersdenkenden je wil op te leggen en ze te veroordelen tot hetzelfde miserabele leven als jezelf is wat mij betreft religieus fascisme.

**En verder** Als ik toch bezig ben:

Maxime Verhagen is een gluiperd.

Camiel Eurlings was in Europa al een hond, en dat is hij vast gebleven.

Maria van der Hoeven heeft volgens mij op onderwijs bijna niks gedaan en wordt nu teruggeschoven naar het ministerie van EZ waar ze nog minder hoeft doen (naar goed voorbeeld van haar voorganger de bijna seniele Brinkhorst).

Mijn blog, ik schrijf wat ik wil. Schiet maar.