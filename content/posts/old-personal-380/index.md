---
title: "Geen Televisie"
date: 2005-09-26T13:03:00
author: alper
categories:
  - nederlands
  - video
---

Ik heb geen televisie maar het wordt steeds makkelijker om die dingen die de moeite waard zijn te volgen. Kort overzichtje:

****[Woestijnruiters:](http://omroep.vara.nl/tvradiointernet_detail.jsp?maintopic=424&subtopic=219241) Nieuw interview-programma van Jeroen Pauw en Paul Witteman. Interessante gasten Ahmed Aboutaleb en Hans Teeuwen in de [eerste aflevering](http://nl.sitestat.com/klo/vara/s?vara.tv.Woestijnruiters.bb_20050925_rm&ns_type=clickout&ns_url=[http://cgi.omroep.nl/cgi-bin/streams?/tv/vara/woestijnruiters/bb.20050925.rm]), als ze dat vol kunnen houden dan blijft dit wel de moeite waard.

Ik snap alleen nog niet compleet waar de titel op slaat, maar cowboys zijn wel cool, natuurlijk.

**The Charlie Rose Show:** Via [Miguel](http://tirania.org/blog/archive/2005/Sep-25-1.html) weer een link naar [Crooks and Liars](http://tirania.org/blog/archive/2005/Sep-25-1.html) met een fragment van een interview van [Viggo Mortensen](http://www.imdb.com/name/nm0001557/) in dit programma.

Mortensen is erg goed en hij heeft inderdaad een heel helder, rustig en zo genuanceerd mogelijk verhaal over waarom hij gelijk had toen hij zei dat Bush zo slecht is voor Amerika.

En [dat boek](http://www.amazon.com/exec/obidos/tg/detail/-/1583226281/102-2260035-7729704?v=glance): Howard Zinn's *‘Voices of a People's History of the United States’* dat is dus heel goed als je deze mensen mag geloven. Dat moet ik dan ook maar aanschaffen.

**Buitenhof:** Keek ik altijd al maar in de [aflevering van afgelopen zondag](http://www.vpro.nl/programma/buitenhof/afleveringen/23683297/) een interview met Francis Fukuyama. Daarom dus extra verplicht maar ik wacht nog tot ze die aflevering online zetten.