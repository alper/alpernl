---
author: alper
date: "2007-08-15T20:32:25+00:00"
title: Vlucht verplaatst
categories:
  - nederlands
  - travel
  - sports
  - london
  - istanbul
aliases:
  - /dingen/2007/08/vlucht-verplaatst/

---
Het leek me wel handig voor vrienden en familie om een continu up to date reisschema bij te houden. Een kruising zogezegd tussen een itinerary en een travelogue. Maar een blog is dat in feite al.

Ik heb nu een categorie aangemaakt ["Zomerreis 2007"](/dingen/category/zomerreis-2007/) om alle informatie rondom mijn reis te verzamelen, reisupdates, foto's, ervaringen enz.

### Veranderingen

De eerste update is er al. Ik werd vandaag gebeld door [Corendon](http://www.corendon.com/) dat mijn vlucht [AMS](http://en.wikipedia.org/wiki/Amsterdam_Schiphol_Airport)- [ADA](http://en.wikipedia.org/wiki/Adana) van vrijdagochtend is gecancelled en dat ik daarvoor in de plaats de volgende dag om 19.30 's avonds mag vliegen. Blijkbaar zijn alle vluchten onder voorbehoud. Het wordt zo nog een interessante vakantie.

Heel erg is het niet. Zo hou ik wat meer tijd over voor werk en [surf](http://www.surfweer.nl) voor ik wegga in ruil voor een iets kortere vakantie.

Ik kom om 01.00 aan in Adana en moet dan nog een slaapplaats vinden voor ik de volgende dag verder ga. Dat zal wel niet al te moeilijk zijn. Het lijkt er wel op dat ik het rondhangen in Adana en Antakya ga overslaan. Ik ga de volgende dag in één keer door naar Aleppo.

### Terug

Mijn vlucht [SAW](http://en.wikipedia.org/wiki/Sabiha_G%C3%B6k%C3%A7en_International_Airport)- [EIN](http://en.wikipedia.org/wiki/Eindhoven_Airport) is ook met Corendon en ik heb op Eindhoven 11 uur om mijn vlucht naar Londen te halen. Nog zo'n vertraging kan ik dus niet gebruiken. In Londen zie ik [Cristiano](http://cristianobetta.com/) en Melinda en misschien ook [Michel](http://www.doc.ic.ac.uk/~mvalstar/). Cristiano en Melinda zijn morgen toevalligerwijs hier in Delft, zoals staat op [Upcoming](http://upcoming.yahoo.com/event/239405/) en [Four Starters](http://fourstarters.com/2007/08/15/for-those-in-delft-tomorrow/).
