---
title: "Laptop"
date: 2005-01-26T16:48:00
author: alper
categories:
  - nederlands
---

Ik zat er gisteren over na te denken om een laptop te kopen. Dan kan ik temminste ook op locatie (TU, ouders) werken, lezen, schrijven.

Het blijft voorlopig een vaag plan. Als ik nou naar het buitenland zou gaan, dan zou het opeens een stuk concreter worden. Veel reizen, rare locaties, dan *moet* je wel een laptop hebben.

Mijn eisenlijstje:

- **goedkoper** dan € 1000

studentenbudget enzo

- **lichter** dan 3 kg

Met een laptop gaat het om mobiliteit. Ik heb studieboeken die zwaarder zijn dan 3 kilo en dat is echt niet leuk.

- **langer** dan 3 uur actief

Veel werken op locatie, muziek luisteren en films kijken. Het kan zijn dat er niet altijd een stopcontact in de buurt is.

- WiFi & Bluetooth ingebouwd

Ik wil overal *kunnen* internetten. En wat invoer en uitvoer betreft kies ik er toch voor om geen optische drive etc. te nemen. Dus het is of draadloos of via memory-sticks.

Dat WiFi tot en met de meest recente standaard (ik weet niet bij welke letter ze nu weer zijn, 802.11n ofzo).

- Veel garantie

Laptops willen het nog weleens begeven.

- **meer** dan 30 GB

Om toch een beetje leuk muziek en films mee te kunnen nemen, te kunnen dual booten en de laptop zou dan denk ik de masters van al mijn documenten bevatten (backup op de desktop)

- Geen Mobile 3D grafische kaart!

Ik ga er geen spelletjes mee spelen, dus dan heb je er niks aan.

- Geen achterlijk snelle processor

Hier wordt hij toch alleen maar te warm van en daar gaat je zaad van dood. Verder slurpt dit batterij-kracht waar je toch al meer van wil hebben.

- Geen optische drive

Bijna nooit nodig. De paar keer dat ik de DVD-speler op mijn PC heb gebruikt zijn meestal voor het installeren van het OS.

De plek voor de optische drive zou idealiter worden gebruikt door een tweede batterij.

- Tablet-vormfactor zou leuk zijn maar lijkt me onrealistisch gegeven het budget


Wat het moet kunnen:
- Ubuntu/Gnome draaien

- Mail: Evolution

- Web: Firefox

- OpenOffice.org

- Eclipse moet er redelijk op draaien

Dat betekent toch wel 512 MB RAM.
- Films moeten soepel afspelen (DivX 5 ongeveer)

- TV-out, VGA ofzo

Ik heb gisteren een beetje rond lopen klikken (tentamentijd h&egrav;) en ik kwam op de volgende twee uit:
[Acer TravelMate 4501 LCi](http://hardware.kelkoo.nl/b/a/ps_11221768/113501.html) en [Dell Inspiron 510m](http://www1.euro.dell.com/content/products/productdetails.aspx/inspn_510m?c=nl&l=nl&s=dhs&~tab=viewstab#tabtop).

Sony TR-serie zijn súper maar veel te duur. Net zoals deze [IBM Thinkpad T41p](http://www.theregister.com/2004/01/29/ibm_thinkpad_t41p/) (£ 3227).