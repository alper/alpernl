---
title: "Mamma Mia!"
date: 2004-10-16T22:38:00
author: alper
categories:
  - nederlands
  - music
  - theater
---

Ik ben donderdag samen met Wouter naar [Mamma Mia!](http://www.musicals.nl/mammamia/) geweest. Een raar idee, geboren op een borrel en toch doorgezet.

Leuke bijkomstigheid was dus dat de [NS](http://www.google.nl/search?hl=nl&q=delft+cs+-+utrecht+cs+aankomst+19%3A30&btnG=Zoeken&lr=) op die dag besloten te staken. Als de treinen hadden gereden was het zo makkelijk geweest, te makkelijk dus.

We hebben toen van alles geprobeerd om die dag in Utrecht te komen. Natuurlijk lukte het allemaal niet en heeft mijn vader als laatste redmiddel ons erheen gereden. Ik moet toch maar vaart zetten acter dat rijbewijs.

De musical zelf was echt heel leuk. Ver boven verwachting, en ontzettend fout natuurlijk. De muziek, de extreme pakken en de lage grappen.

Het acteerwerk was natuurlijk niet boeiend. En we zaten eigenlijk veel te ver weg om het goed te kunnen zien.

Na afloop reden de treinen dus nog steeds niet, maar de bussen gelukkig wel. Die nacht hebben we doorgebracht bij Wouter's ouders. De volgende dag toen om 06:15 opgestaan en de trein gepakt.

Op tijd voor mijn college *Brain Computer Interfaces*. Dat was ontzettend interessant en dus het vroege opstaan wel waard.