---
title: "Dagelijkse Show"
date: 2005-08-29T13:16:00
author: alper
categories:
  - nederlands
---

Ik heb de afgelopen week in een bijna compleet media-isolement geleefd. Geen kranten, boeken, films, nauwelijks internet en in het vliegtuig een oude Groene. Gelukkig hebben we dan toch [Miguel om te wijzen op wat ik gemist heb](http://tirania.org/blog/archive/2005/Aug-27.html).

Het afgelopen jaar lang zo ongeveer het enige wat er de moeite van het kijken waard is op tv (als ik het zo eens van een afstand bekijk) is The Daily Show. Het [beste politieke commentaarprogramma van Amerika](http://www.comedycentral.com/shows/the_daily_show/index.jhtml) wordt uitgezonden door de omroep Comedy Central. Leuker kunnen ze het niet maken.

Ik zou er wel een voorstander van zijn om Den Haag Vandaag hier te restylen naar het voorbeeld van The Daily Show.

Het [gesprek tussen Jon Stewart en Christopher Hitchens](http://www.crooksandliars.com/2005/08/25.html#a4634) is erg de moeite waard. Hitchens schijnt een van de intelligentste personen uit het voor-kamp te zijn. Stewart maakt daar goed gerbuik van door te beginnen met een vraag als *‘vertel mij waar ik fout zit’*.

Bush is voor een komiek zo'n ontzettend makkelijk onderwerp om grappen te maken. Het **[ontleden van Bush zijn Talking Points](http://www.crooksandliars.com/2005/08/26.html#a4638) is erg de moeite waard maar als je maar één fragment kijkt, kijk dan het vorige.