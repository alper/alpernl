---
title: "Spaans"
date: 2005-01-18T01:09:00
author: alper
categories:
  - nederlands
  - language
  - delft
---

Vannacht om 00:00 heb ik me ingeschreven voor de Basiscursus Spaans ([wm1108tu](http://www.onderwijs.tbm.tudelft.nl/Modules_en_vakken/KeuzevakkenIFO/wm1108tu.htm)). Het secretariaat vertelde me dat je er echt bij moet zijn zodra de inschrijfperiode opent omdat het zo vol is. Dat klopt dus ook. Maar even afwachten om te zien of ik word geplaatst.

Om middernacht precies werd het [Tentamen Aanmeld Systeem](http://tas.tudelft.nl) (ook voor vakken te gebruiken) héél stroperig, onwerkbaar eigenlijk. Dit door al die mensen die zich tegelijkertijd probeerden aan te melden, lang moesten wachten op hun pagina en dus nog maar een keer op *refresh* drukten en ga zo maar door.

Ik weet zeker dat er geen geavanceerde async-server achter steekt maar ik vermoed dat ze zelfs zijn ‘vergeten’ om een [ThreadPool](http://java.sun.com/j2se/1.5.0/docs/api/java/util/concurrent/ThreadPoolExecutor.html) te gebruiken en gewoon voor elk nieuwe Request een

```
new Thread()
```

aanmaken (zoals je ziet in naïeve voorbeelden).

Het lesmateriaal van dit vak bevat naast het gewone dictaat ook wat *Cassettes en [een] diskette*. Dit zijn allebei ‘legacy’ media die ik niet kan lezen. Mijn stereo heeft geen cassette-deck en mijn pc heeft ook geen floppy-drive.

Als ze dit serieus menen dan moet ik op zoek naar lezers. Misschien wel aardig voor de rest van de mensen om die cassettes dan meteen te rippen en ergens online te zetten.