---
title: "16 Miljoen Rechters"
date: 2006-02-06T01:17:00
author: alper
categories:
  - nederlands
---

[16 Miljoen Rechters](http://omroep.vara.nl/tvradiointernet_detail.jsp?maintopic=424&subtopic=261403) is een aardig televisieprogramma wat [The Wisdom of Crowds](http://www.alper.nl/wiki/index.php/The_Wisdom_of_Crowds) en *vox populi* toe past op rechtspraak.

Het meest leerzame van het programma voor mij is dat rechtspraak of heel heel moeilijk is, of dat rechters goed zijn in het vellen van contra-intuitieve vonnissen.

Ik heb alleen tot nu toe de discussie nergens echt scherp zien worden. Een beetje een Lagerhuis-niveau met minder tijd voor debat en elementen van een spelshow zonder prijzen.

Het publiek moet in het programma met stemkastjes vonnissen vellen. Tijdens dit stemmen blijft de tussenstand zichtbaar. Mensen die nog niet gestemd hebben worden dus be√Ønvloed door mensen die al gestemd hebben.

Volgens The Wisdom of Crowds zijn er vier regels waarmee groepen mensen tot een goed oordeel kunnen komen:

- Verschillende meningen

- Onafhankelijkheid

- Decentralisatie

- Aggregatie

Onafhankelijkheid is hier dus verminderd. Ik denk dat het in dit geval wel meevalt. Mensen gaan vast niet blind achter elkaar aan stemmen, maar het is toch een beetje slordig.