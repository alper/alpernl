---
title: "Proces van de eeuw"
date: 2007-04-03T19:09:00
author: alper
categories:
  - nederlands
  - internet
---

De NOS start met het proces tegen Willem Holleeder tegelijkertijd een [videopodcast van de verslaggevers](http://www.nos.nl/nosjournaal/dossiers/holleeder/vodcast_holleeder.html) die het proces volgen. De eerste aflevering is vandaag en ik vind hem eigenlijk wel leuk.

Wat denk ik overweldigend opvalt bij al dit soort media die wel leuk zijn, is dat de authenticiteit belangrijk is. Je ziet een redelijk rommelig gemonteerd samenraapsel van een dag achter de schermen, en toch is het interessant, onder andere omdat je dit soort dingen nooit ziet.

Compleet gladde perfect geproduceerde podcasts kunnen wel werken, daar niet van, maar dan moet alles tot en met de inhoud goed zijn.

Wat alleen nog ontbreekt is een bijbehorend blog met commentaarmogelijkheden op elke aflevering. Ik weet niet hoe lang dit proces gaat duren, maar een plaats waar een trouwe schare vaste kijkers vragen kan stellen en opmerkingen kan plaatsen is denk ik wel de moeite waard.