---
_edit_last: "2"
author: alper
categories:
  - internet
  - nederlands
  - politics
date: "2008-12-12T11:02:50+00:00"
guid: http://alper.nl/dingen/?p=653
parent_post_id: null
post_id: "653"
title: Parlement Transparant
aliases:
  - /dingen/2008/12/parlement-transparant/

---
Ik ben op dit moment wat aan het werk in het domein van de open overheid. Er zijn in dit veld een heleboel initiatieven en partijen betrokken in verschillende stadia van vordering. Één overheidsinstantie die belachelijk achterloopt is ons [parlement](http://www.tweedekamer.nl/). Het is op dit moment bijna ondoenlijk om te achterhalen wie er bij een stemming aanwezig waren en wie wat gestemd hebben.

Er loopt al een tijdje [een petitie ‘Alle stemmen tellen in de Tweede Kamer’](http://www.petities.nl/petitie/alle_stemmen_tellen_in_de_tweede_kamer/ondertekeningen) die volgende week aangeboden wordt maar veel valt er niet van te verwachten. Onze volksvertegenwoordigers in Den Haag zien er geen belang in om controleerbaar te zijn (Wie controleert de controleurs?). Lees hierover dit stuk op Sargasso: [“Parlement 2.0? Voorlopig nog niet”](http://sargasso.nl/archief/2008/12/10/parlement-20-voorlopig-nog-niet/).

Je kunt de petitie trouwens nog ondertekenen als je dat nog niet gedaan hebt [op Petities.nl](http://www.petities.nl/petitie/alle_stemmen_tellen_in_de_tweede_kamer/ondertekeningen).

Het is schandelijk dat het nu zo moeilijk is om te achterhalen wie wat gestemd heeft bij een motie of wetsvoorstel. Iemand citeerde dat het hem 45 minuten kostte en dat is dan nog als alles gepubliceerd is wat ook nog flink wat tijd schijnt te kosten.

Als alle stemmingen in een goed formaat inleesbaar zouden zijn, dan kun je heldere actuele kaarten maken van de stemmingen in de Tweede Kamer voor referentie en onderzoek, maar interessanter nog zou je statistisch kunnen analyseren welke partijen meer of minder fractiediscipline hebben en welke politici op basis van stemgedrag eigenlijk bij een andere partij horen en noem zo maar op.
