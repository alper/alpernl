---
author: alper
categories:
  - nederlands
  - product-/-design
date: "2008-05-27T12:34:55+00:00"
guid: http://alper.nl/dingen/?p=300
parent_post_id: null
post_id: "300"
tags:
  - uncategorized
title: Arduino Diecimila projectje
aliases:
  - /dingen/2008/05/arduino-diecimila-projectje/

---
Het is al een tijdje geek-chique om te zeggen dat [Arduino's](http://www.arduino.cc/) cool zijn en te wensen dat je de tijd had om ermee te spelen. Dat vond ik wat vrijblijvend worden, dus ik heb maar een starters-setje besteld.

[![Multi LED setup](http://farm3.static.flickr.com/2383/2510372053_fb538a0a7c.jpg)](http://www.flickr.com/photos/alper/2510372053/ "Multi LED setup by illustir, on Flickr")

Het idee is dat dit een simpel uitbreidbaar bord met processor is waar je een programma op kunt laden waarna dat zelfstandig kan draaien en de in- en uitvoer kan aansturen. Je kunt er allerlei dingen op aansluiten en een Arduino kan ook communiceren met andere Arduini of de server ((Met een kabel, Bluetooth of Zigbee)).

Wat doe je hier dan mee? Afgelopen week hield Adam Greenfield [zijn presentatie](http://fourstarters.com/2008/05/22/the-web-and-beyond-adam-greenfield/) op The Web and Beyond over de intelligente stad, en dat is één van de dingen die je hiermee kunt bouwen op kleine schaal. Het voorlopige idee is om op kantoor sensoren en/of displays te maken om de duizenden forensen die per dag passeren op de hoogte te brengen van iets.

Dat zou bijvoorbeeld de vertrektijd van de volgende trein kunnen zijn, of de actuele vervuiling op het moment ((Volgens mij bestaand die sensoren wel, maar staan ze niet online. Ik mail VROM hierover.)). Het gaat er een beetje om wat goedkoop meetbaar en wat goedkoop weergeefbaar is.
