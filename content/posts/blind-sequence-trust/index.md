---
_edit_last: "2"
author: alper
categories:
  - berlin
  - games
  - nederlands
  - video
date: "2012-04-12T17:03:52+00:00"
guid: http://alper.nl/dingen/?p=3503
parent_post_id: null
post_id: "3503"
title: Blind Sequence Trust
url: /dingen/2012/04/blind-sequence-trust/

---
De serie video's [Blind Sequence Trust](http://www.dam-berlin.de/mlExhibitions-pa-showpage-pid-1-newlang-english.html) van kunstenaar [Joan Leandre](http://www.kubasik.biz/) speelt in DAM nog tot en met 5 mei.

[![Joan Leandre - Blind Sequence Trust](http://farm8.staticflickr.com/7090/6921825078_80558a6fc7.jpg)](http://www.flickr.com/photos/alper/6921825078/ "Joan Leandre - Blind Sequence Trust by illustir, on Flickr")

Leandre is een kunstenaar die al decennia lang bezig is met het gebruiken van computer 3D engines van allerlei vormen om verhalen te vertellen en emoties op te roepen. Het werk zoals dat in DAM te zien is, is lastig te plaatsen, maar zowel de beelden als de muziek zijn bijzonder goed uitgevoerd waardoor ((Het lijkt een beetje op [Landscapes without Memory](http://www.foam.org/foam-amsterdam/calendar/2010-exhibitions/fontcuberta,-joan-landscapes-without-memory) van Joan Fontcuberta dat in FOAM te zien was, maar dan beter.)) dingen die niets met elkaar te maken lijken te hebben, toch weten te boeien.

[![](/dingen/wp-content/uploads/2012/04/leandre-SONG_OF_THE_IRON_BIRD_a.jpg)](/dingen/wp-content/uploads/2012/04/leandre-SONG_OF_THE_IRON_BIRD_a.jpg)

De geavanceerde 3D engines die nu beschikbaar zijn maken het ogenschijnlijk makkelijk om complete werelden te schetsen en te manipuleren. Werelden die zich alleen niet houden aan de regels van de werkelijkheid maar er zelf eentje creÃ«eren waarin alles kan. Leandre put uit science-fiction en de natuur voor zijn werk en maakt daar uitgebreide bewegende collages van.

Het hergebruiken van deze 3D engines zorgt voor een verwarrend resultaat. De artefacten van 3D engines zijn terug te zien net zoals de billboards waarmee bomen worden gerendered en de particle systems die normaal gesproken zorgen voor explosies, rook en vuur. Buiten de game-logica geplaatst krijgen deze effecten een totaal andere lading.

[![](/dingen/wp-content/uploads/2012/04/leandre-1.jpg)](/dingen/wp-content/uploads/2012/04/leandre-1.jpg)

De artiest zelf geeft in [dit Rhizome-interview](http://rhizome.org/editorial/2008/may/21/a-map-to-reach-the-impossible-interview-with-joan-/) allerhande verklaringen voor zijn werk maar zoals zo vaak bij dit soort dingen, klinkt het naar wartaal. Beter is het om zelf naar het werk te kijken en je te laten meevoeren.
