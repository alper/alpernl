---
author: alper
categories:
  - nederlands
  - reading
date: "2009-02-05T10:12:02+00:00"
title: Dichter des Vaderlands
aliases:
  - /dingen/2009/02/dichter-des-vaderlands/

---
Ik heb de hele verkiezingen rond de dichter des vaderlands gemist ((Één van de weinige nadelige gevolgen van het je onttrekken aan massamedia.)) ((Én blijkbaar ga ik met niemand om die zich bezig houdt met poëzie (dat kan wel kloppen). )) maar ik ben nog steeds blij en ik vind dat ik er iets over moet schrijven.

Ik hoorde het en de dichter zelf woensdagnacht op de radio. Die donderdag ging ik naar Londen en stond op Rotterdam Centraal te wachten op de trein naar Brussel. Ik ging even zitten om mijn rugtas recht te zetten en ik zag naast me op het bankje dezelfde Nasr zitten waar ik de vorige avond [op de website](http://www.ramseynasr.nl/) ((Erg goed portret, trouwens.)) tegenaan had gekeken.
Ik was stomverbaasd en wist een paar woorden uit te brengen en hem te feliciteren met zijn verkiezing ((Het was niet ondenkbaar geweest dat ik een bundel van hem bij me had gehad door die verkiezing.)). Hij was waarschijnlijk op weg naar Antwerpen en het schijnt [een vriendelijke man](http://twitter.com/obk/status/1158613634) te zijn.

### Verkiezing

De afgelopen vier jaar was het instituut vervallen door de verkiezing van ene Driek van Wissen ((‘die rijmpjes zat te pissen…’ Sorry, maar het is echt van dat niveau.)) wat ook verklaart waarom het van mijn radar verdwenen was. Niet alleen types als Driek maar ook die massamedia zijn er debet aan dat de verkiezingen een vaag circus zijn. Lees [Nasr's verantwoording](http://www.ramseynasr.nl/boekboek/show/id=104291) en de tactieken waarvan een dichter zich dient te bedienen om verkozen te worden: _verdachtmakingen_, _imitatie_, _opportunisme_, _imponeringsdrang_ en niet te vergeten: _de poëzie_.

Maar dan [zÃ­jn poëzie](http://www.ramseynasr.nl/boekboek/show/id=104291). Nasr is mijn favoriete Nederlandstalige dichter en [zijn gedicht](http://www.ramseynasr.nl/boekboek/show/id=104291) is perfect voor de rare situatie waar dit Nederland zich in bevindt. De titel lees ik als een rentrée in Nederland waarna hij kennis van ons ‘gezamenlijke’ verleden en wat mensen in Nederland beweegt omzet in hoop op een toekomst ((Hoe Obama is dat?)); hoop in de vorm van een gedicht.

Nasr zei op de radio dat hij de poëzie uit wil dragen (of woorden van die strekking). Nederland kan dat wel gebruiken. Hoera voor Nasr en hoera voor de poëzie. Ik verheug me.
