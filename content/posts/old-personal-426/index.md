---
title: "de Vries & de Vries"
date: 2005-11-26T14:30:00
author: alper
categories:
  - nederlands
  - video
  - politics
---

[Stukje uit NOVA Politiek waar Peter R. de Vries Bibi de Vries aanpakt.](rtsp://streams.omroep.nl/tv/nps/nova/bb.20051125-a.rm?proto=rtsp&start=0:0:10:20.0&end=0:0:11:15.0) (Real fragment).

Bibi de Vries vice-voorzitter van de VVD is een fantastisch voorbeeld van alles wat er fout is aan haar partij. In het boven gelinkte fragment *nailt* Peter R. de Vries zijn naamgenote genadeloos en daar wenst ze liever niet op te reageren.

De presentatoren van NOVA stellen dit soort vragen bijna nooit en gaan er nooit zó hard op in. Waarschijnlijk omdat ze die politici nog vaker aan hun tafel willen krijgen en ze te vriend moeten houden.

Probleem met de Vries is dat hij veel meer een ideeënpartij heeft dan dat hij een praktische populist is. Hij wil allemaal moeilijke dingen consistent gebouwd op zijn principes. Logica en consistentie verkoopt nooit ook niet in de politiek. Dat zal zijn gebrek aan steun verklaren. Mensen willen hele makkelijke dingen waar zij beter van worden (zie het appeal van partijen als de VVD en de SP).

Met het willen afschaffen van het speciale onderwijs daar maak je buiten de Randstad in Nederland geen vrienden mee. De meeste mensen *atrás das vacas* hebben geen benul van de situatie in de grote stad en zijn waanzinnig gehecht aan hun speciale scholen.