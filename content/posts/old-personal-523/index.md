---
title: "Google Nieuws"
date: 2006-01-30T17:29:00
author: alper
categories:
  - nederlands
  - internet
---

Google lanceert pas een [Nederlandstalige nieuwsdienst](http://news.google.nl) (hoera!). Het voorspelbare gebeurt, de traditionele noodlijdende pers ruikt geld en [gaat dreigen](http://www.mediafact.nl/comments.php?id=11261_0_1_0_C) [[via Breuls](http://breuls.org/blog?view/2748)].

Dit is suf.

**Punt 1:** Vindbaar zijn in Google is een voorrecht. Als je niet in Google staat, word je niet gevonden. Dus als je nog  minder bezoekers wilt, dan kun je het beste jezelf laten verwijderen uit Google.

**Punt 2:** Onder het Amerikaanse systeem van [Fair Use](http://en.wikipedia.org/wiki/Fair_use) mag dit (al eerder over [geschreven](http://www.alper.nl/blog/alper/494)). Je mag dus dingen overnemen én zonder het te vragen én om er geld aan te verdienen.

In Nederland hebben we dat niet, maar hebben we het vergelijkbare [citaatrecht](http://nl.wikipedia.org/wiki/Citaatrecht) wat in een ruime interpretatie dit gebruik van Google moet kunnen dekken.

**Punt 3:** Dit soort defensieve acties draagt vast bij aan het feit dat Amerikanen Europa zien als een plek waar archaïsche gevestigde belangen worden verdedigd in lieu van durf en innovatie.

Laat de Nederlandse Dagblad Pers en aanverwante organisaties zelf eens met iets komen dat zowaar innovatief is. Bluf!