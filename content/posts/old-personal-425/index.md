---
title: "Happy Thanksgiving!"
date: 2005-11-24T19:04:00
author: alper
categories:
  - nederlands
  - reading
---

Het is vandaag Thanksgiving en zoals iedereen weet krijg je dan bij de [American Book Centre](http://www.abc.nl) 10% extra korting op je boeken (voor een totaal van 20% dus). Dus als je in de buurt van ofwel Amsterdam, Den Haag of Leuven woont schiet op en pak je kans. Den Haag is nog tot 21:00 open en Amsterdam volgens mij ook.

Mijn buit:

**China Miéville - “Iron Council”**

[Miéville](http://en.wikipedia.org/wiki/China_Miéville) is voor mij een van de ontdekkingen van de laatste tijd. Hij schrijft lekker, fantasierijk en niets-ontziend. Zijn New Crobuzon is een soort [Ankh-Meurbork](http://nl.wikipedia.org/wiki/Ankh-Meurbork) maar dan mét horror en zonder die irritante Pratchett.

**Dan Simmons - “Olympos”**

Ik heb het eerste deel “Ilium” hiervan gelezen en dat was redelijk interessante science-fiction met wat tussendoortjes over mythologie en literatuur. Nu ik eraan terugdenk vond ik het eigenlijk niet eens zo'n goed boek maar wel boeiend genoeg om te willen weten hoe het afloopt.

Jammer alleen dat het met Simmons sinds Hyperion nooit meer goed gekomen is.

**Neil Gaiman - “Anansi Boys”**

Ik heb pas een proefhoofdstuk uit dit boek gelezen en dat smaakte wel naar meer. Al had ik dat niet gedaan, een nieuwe Gaiman is natuurlijk altijd verplichte kost.

**Tristan Egolf - “Lord of the Barnyard”**

(subtitel: *Killing the Fatted Calf and Arming the Aware in the Cornbelt*) Dit was ooit een [tip van Jaeggi](http://www.jaeggi.nl/weblog/archief/2005/05/im_tristan_egol.html) en ik raakte geïnteresseerd.