---
_edit_last: "2"
_wpas_done_all: "1"
author: alper
categories:
  - games
  - nederlands
date: "2013-07-05T16:53:02+00:00"
guid: http://alper.nl/dingen/?p=4680
parent_post_id: null
post_id: "4680"
title: 'Recensie: Prison Architect'
aliases:
  - /dingen/2013/07/recensie-prison-architect/

---
Hij staat ook bij Niels op de site in [het blokje paid alpha's](http://nielsthooft.com/paid-alphas) wat erg leuk geworden is. Prison Architect is een curieus spel en ik heb er een tijdje op gezeten om te kijken of ze het nu af gingen maken of niet en uiteindelijk heb ik dit korte stukje ervan gemaakt:

> Het lijkt een perverse fantasie: in een game een gevangenis ontwerpen, inclusief cellen, recreatiefaciliteiten en een elektrische stoel, om de constante stroom van gedetineerden het hoofd te bieden. Maar de setting blijkt decoratie bij dit soort simulatiespellen, of het nu een gevangenis, stad, ziekenhuis of pretpark betreft. Waar het werkelijk om gaat is de balans tussen inkomsten en uitgaven, het blij houden van je onderdanen en het managen van incidenten. Waarom zou je dan per se een gevangenis willen besturen? Voor mensen die daar prat op gaan is Prison Architect geslaagd. Veel van hen hebben het spel al gekocht en denken in de online community mee met de ontwikkeling. Dat maakt het spel niet makkelijker, maar zorgt wel dat het des te meer aansluit op de wensen van gevangenisfans.
>
> Recensie door Alper Çuğun
>
> Prison Architect
> Van: Introversion Software
> Voor: Windows, OS X, Linux
> 3/5 ballen

Ik ben bang dat het niet een heel leuk spel is omdat degenen die het spel nu al gekocht hebben en inspraak hebben op de ontwikkeling redelijke die-hard prison-sim mensen zijn. De kans dat een spelontwikkelaar dan nog genoeg auteurschap kan toepassen om er een gebalanceerd en interessant spel van te maken, schat ik niet heel hoog.
