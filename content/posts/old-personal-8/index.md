---
title: "Beurs"
date: 2004-10-20T20:37:00
author: alper
categories:
  - nederlands
  - sports
---

Ik heb overal pijn maar ik heb me in tijden niet zo lekker gevoeld.

Gisteren mijn derde les [Xing Yi](http://emptyflower.com/xingyiquan/). Ik raak op die lessen nog niemand aan en ik word ook door niemand geraakt. Ik kom er wel altijd compleet beurs vandaan en ik heb meestal de rest van de week spierpijn.

Het gaat wel lekker. Op mijn arm- en schouderspieren heeft het al een flink effect. Daarnaast krijg ik ook het idee dat ik op de vormen vooruitgang boek.

De [sifu](http://www.jingwu.nl/sifuIntro.html) trekt ons sneller vooruit dan vroeger â€”zeggen ze. Gisteren heb ik mijn vierde element *pao* (vuur) geleerd. Volgende week krijg ik mijn vijfde element en gaan we ze doen met stappen.

Ik heb gisteren mijn schouders een beetje los geslagen. Vanochtend was ik slaperig en had ik haast. Ik heb toen bij het open duwen van de deur mijn schouder eruit gedraaid. Suf. Meer stabiliteitsoefeningen doen dan maar.

Op mijn werk is het idee ontstaan om mee te gaan doen aan de [City-Pier-City](http://www.cpcloop.nl/) loop. In een wedstrijd laten zien wie de sportiefste is, hebben de gebruikelijke verdachten zich al ingeschreven. Ik vandaag ook, voor de 10k. Het is gezellig met het werk en leuk om weer ergens naartoe te lopen.

Vanavond direct maar gaan hardlopen. Dat ging niet zo lekker, wat pijn in mijn rechterknie. Ik heb het toen maar rustig aan gedaan. Ga vrijdag wel intervallen doen.