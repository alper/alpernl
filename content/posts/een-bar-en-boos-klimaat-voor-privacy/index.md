---
_edit_last: "2"
author: alper
categories:
  - internet
  - nederlands
  - politics
date: "2010-01-20T23:56:14+00:00"
guid: http://alper.nl/dingen/?p=1532
parent_post_id: null
post_id: "1532"
title: Een bar en boos klimaat voor privacy
aliases:
  - /dingen/2010/01/een-bar-en-boos-klimaat-voor-privacy/

---
Aan de hand van diepgravend parlementair onderzoek van [Steeph van Sargasso](http://sargasso.nl/archief/author/steeph/) lanceerde onlangs de [Privacy Barometer](http://www.privacybarometer.nl/). Een ruwe indicator van de privacy-houding van de verschillende politieke partijen op basis van historisch stemgedrag ((En juist dat stemgedrag is moeilijk te achterhalen. Ik verdenk de politiek van kwade wil op dit vlak.)).

In de [Privacy Barometer](http://www.privacybarometer.nl/) valt af te lezen dat vrijwel elke politieke partij tegen de privacy is behalve de drie ‘echte linkse’ partijen. Opvallend is dat een partij als [D66](http://www.d66.nl) die zich uitspreekt voor de privacy ((En waar ik daarom lid van ben.)) zo slecht scoort.

### Plein66

Op [het D66-discussieforum](http://plein66.nl/thoughts/show/8640#comment_small_23798) zoeken mensen uiteraard weer de nuance. Je kunt op basis van een voorstel in de Tweede Kamer niet zo makkelijk met een 0-1 waardering dit soort dingen afmeten. Het probleem is alleen dat dit onderzoek al bijzonder ingewikkeld is. Er ook nog een bijzonder complexe waardering gebaseerd op de uitvoering aan hangen, maakt het niet simpeler.

[Steeph zegt](http://twitter.com/steeph/status/7979156773): “dat ze gewoon de lijst moeten overnemen op hun site en per punt toelichting geven.”

Natuurlijk hebben de drie partijen met een pro-privacy track record gemeen dat ze alledrie nog nooit enige verantwoordelijkheid hebben genomen en dat ze zich meer dan gemiddeld tegen voorstellen uitspreken. Dat vind ik laakbaar. Vooruitgang in een informatiesamenleving brengt compromissen met zich mee in het bijzonder op het gebied van privacy. Als we allemaal in een hut op de hei leefden ((Zoals de PvdD wil.)) dan hadden we ook geen last van privacy-schendingen.

### Verbetering

Maar het ligt dieper en de situatie is echt wel beroerd. Zoals [ik ook op Plein66 zeg](http://plein66.nl/thoughts/show/8640#comment_small_23798), moet het in zo'n bar klimaat voor een pro-privacy-partij niet moeilijk zijn om positief op te vallen.

Hoe je dat precies doet maakt niet heel veel uit. Op Plein66 zegt iemand ook dat er niet zoveel maatregelen vóór de privacy te treffen zijn. Dit is onjuist. Er zijn een heleboel fundamentele maatregelen te verzinnen die in brede zin privacy waarborgen en de uitvoering van potentieel privacyschendende maatregelen belemmeren. Bits of Freedom is nu bezig met zo'n maatregel: [de meldplicht datalekken](https://www.bof.nl/2010/01/19/schrijf-mee-aan-ons-pleidooi-voor-meldplicht-datalekken/).

Maar het kan nog beter. Ik ben benieuwd of het mogelijk is om van D66 een capabalere partij wat betreft informatierecht te maken. Dus nog uitgesprokener zijn op privacy, maar ook duidelijk stelling nemen in netneutraliteit en auteursrechten.
