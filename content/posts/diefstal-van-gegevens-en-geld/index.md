---
_edit_last: "2"
_wp_old_slug: ""
author: alper
categories:
  - internet
  - nederlands
  - the-city
date: "2011-03-24T12:32:47+00:00"
guid: http://alper.nl/dingen/?p=2488
parent_post_id: null
post_id: "2488"
title: Diefstal van gegevens en geld
url: /dingen/2011/03/diefstal-van-gegevens-en-geld/

---
Door het falen van de ov-chipkaartterminals van het [GVB](http://www.gvb.nl) ben ik iets vaker dan me lief is €4 kwijtgeraakt. Nu heb ik geen flauw idee hoe vaak dat gebeurd is of wanneer en dat kan ik ook niet opvragen op de [ov-chipkaart.nl](http://www.ov-chipkaart.nl/) site.

Hieronder het antwoord wat ik kreeg:

> Geachte heer/mevrouw,
>
> Dank u wel voor uw reactie van 21-3-2011. Uit uw vraag vernemen wij dat u wilt weten hoe u transacties van vóór uw toestemming, alsnog kunt inzien.
>
> Het is zoals eerder vermeld, helaas niet mogelijk transacties in te zien of toegestuurd te krijgen, van vóór het moment van toestemming. Momenteel wordt er hard gewerkt aan de optimalisatie van het transactieoverzicht. Houd hiervoor onze website in de gaten.
>
> U kunt via de websites van de OV-bedrijven of via www.9292ov.nl uw reizen opzoeken en de kosten ervan noteren. Ook kunt u bij servicebalies van NS en andere OV-bedrijven de laatste 10 transacties uitprinten. Wij willen onze excuses aanbieden voor eventueel ervaren ongemak.
>
> Wij vertrouwen erop u hiermee voldoende geïnformeerd te hebben.
>
> Met vriendelijke groet,
>
> Bas Bos
> Klantenservice OV-chipkaart

Ik kan dus niet bij mÃ­jn gegevens (die wél [twee jaar bewaard](https://www.bigbrotherawards.nl/2011/03/and-the-winner-is/) worden) en daardoor ook niet het geld terugvragen wat van mij is. Updates volgen, ik ben nu op zoek naar een manier om alle gegevens over mij die bekend zijn bij OV-chipkaart/TLS/GVB op te vragen.

**Update:** Je kunt [bellen met TLS](http://www.translink.nl/content.asp?languageID=NL&pageID=42) op nummer: 033 - 467 20 00. Ze kunnen je daar niet verder helpen met je gegevens, maar ik zou toch even bellen.

**Update 2:** Je kunt ook een brief sturen naar: Klantenservice OV-chipkaart, Postbus 365, 3800 AJ Amersfoort. Alleen dan ook niet vergeten een kopie van een legitimatiebewijs mee te sturen. Niemand kan je vertellen of je verzoek dan ook gehonoreerd wordt, maar schrijven mag.

**Update 3:** Volgens [het register van het CBP meldingsnummer 1277300](http://www.cbpweb.nl/asp/ORDetail.asp?moid=80858f8884&refer=true&theme=purple) is het Trans Link Systems die mijn gegevens opslaat teneinde de doeleinden daargenoemd te bereiken. [Volgens Bits of Freedom](https://twitter.com/#!/bitsoffreedom/status/49848994981097473) mag ik die gegevens ook hebben ( [artikel 35 WBP](http://wetten.overheid.nl/BWBR0011468/geldigheidsdatum_21-03-2011#Hoofdstuk6_Artikel35)).

**Update 4:** Nogmaals bellen leert dat ov-chipkaart.nl gemaakt wordt door TLS dus dat mijn brief naar bovenstaand adres uiteindelijk bij hen terecht komt. Dus de volgende stap is schrijven. Updates volgen.
