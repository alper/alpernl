---
title: "Gebeld worden"
date: 2005-02-12T17:02:00
author: alper
categories:
  - nederlands
---

Even iets heel anders. Ik werd net een keer of vijf gebeld door een **Private Number**. De persoon die mij belde hing of meteen op of brabbelde iets in een taal die ik niet kon verstaan.

Na vijf keer(!) bellen had hij eindelijk door dat ik niet degene was die hij zocht. Wauw, wat een slimmerik!

Ik heb de t-mobile helpdesk maar even gebeld met de vraag of ik zijn nummer kon krijgen om hem terug te bellen mocht hij het straks weer proberen.

Dat wilden ze niet geven. Blijkbaar zijn er regels voor geheime nummers op GSM's. Als hij echt voor overlast zorgde kon ik wel een klacht indienen en dan zouden zij contact met hem opnemen.

Nu is mijn ervaring in het algemeen dat wanneer mensen mij bellen met een geheim nummer het eigenlijk nooit positief is. Het zijn of dit soort dwazen of het zijn telemarketeers die iets van me willen.

Nu zou ik het erg cool vinden als t-mobile voor mij dat soort gesprekken kon blokkeren en ze een bandje kon laten horen van *‘Sorry, de persoon die u gebeld heeft wenst geen anonieme gesprekken te ontvangen, probeert u het nog eens met open vizier.’*

Maar dat konden ze ook niet doen voor me. Ik krijg een beetje het idee dat ze niet zo heel veel kunnen.

Ik ga binnenkort toch een nieuwe smartphone kopen, dan kan ik er vast wel zoiets op programmeren. Denk er even over na, het is een killerapp die al veel te lang op zich laat wachten. Gesprekken filteren, doorsturen en wat niet ook op basis van nummer, tijd en locatie.

Mijn GSM moet bijvoorbeeld automatisch op trilstand gaan als ik in de TU-wijk ben (colleges).