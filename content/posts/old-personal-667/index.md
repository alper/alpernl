---
title: "Ik vertrouw stemcomputers ook niet"
date: 2006-08-01T01:08:00
author: alper
categories:
  - nederlands
  - politics
---

Ze [zeggen het zelf](http://www.wijvertrouwenstemcomputersniet.nl/Klokkenluiders) al en het klopt, het is inderdaad ronduit hilarisch hoe onze verkiezingen zijn verkwanseld aan compleet incompetente bedrijven.

De informatie die ze hebben weten op te duikelen is inderdaad opzienbarend. Virusscanners uitgezet (wat stemcomputers die draaien op Windows!?!?), onbeveiligde verbindingen, lekke protocollen en verkiezingen die alleen nog voor de schijn onder democratische controle staan. Zie [de Volkskrant](http://www.volkskrant.nl/technologie/article335195.ece/Stemmachineleverancier_woedend_op_Amsterdam) en [Bright](http://www.bright.nl/virusscanner-stemcomputers-stond-uit).

De bedrijven die de software en hardware maken waar de verkiezingen in Nederland op draaien hebben goed hun zakken gevuld en kunnen nu opeens bijzonder weinig daglicht verdragen.

Dit nieuws volgt heet op de hielen van nog een lek dat in Amerika is ontdekt in de beruchte Diebold Stemcomputers ([Boing Boing](http://www.boingboing.net/2006/07/31/diebold_voting_machi.html), [Slashdot](http://politics.slashdot.org/article.pl?sid=06/07/31/1646246)). Ik hoop dat Rop en de zijnen de boel terug kunnen draaien voor hier na dubieuze verkiezingen ook een soort Bush aan de macht komt.

[Wij vertrouwen stemcomputers niet](http://www.wijvertrouwenstemcomputersniet.nl)