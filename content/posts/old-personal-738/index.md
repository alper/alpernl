---
title: "Microsoft-vriendelijke Omroep"
date: 2006-11-12T17:47:00
author: alper
categories:
  - nederlands
---

Mensen zonder Windows kunnen nu geen online uitzendingen van de omroep meer bekijken. Mac- en Linux-gebruikers betalen wel belastingen waar die uitzendingen van betaald worden.

Nu is er goed nieuws: [Informatie voor Mac-bezitters](http://geschiedenis.vpro.nl/artikelen/30859491/)

Het schijnt dat er eind dit jaar volwaardige MPEG4 ondersteuning komt. Wat de opslag en bandbreedte betreft is dat al eenvoudig op te lossen door alle content direct naar YouTube te streamen. Ik denk dat ze dat daar met plezier hosten.

De reden dat Flip4Mac niet werkt is vanwege een verkeerde server-instelling:

> In de tussentijd hoopte ICT services van de Publieke Omroep één en ander te kunnen ondervangen met Flip4Mac, ware het niet dat hun Helix servers de WinMedia streams op een 'verkeerde' manier uitsturen. Wij hebben hen er als VPRO al verschillende keren op gewezen dat de Mac community op dit moment verstoken is van alle online programma's en dat daar op korte termijn iets aan moet gebeuren.

Geweldig platform dat Windows Media Player.

**Update:** Nu we toch bezig zijn, live Radio 1 luisteren via de site werkt half met Flip4Mac. Het kan ook door de URL in VLC te hangen maar dat is een gedoe en het hapert. Wie legt me verder uit waarom er 10% van een Core Duo processor nodig is om audio te decoderen.

Ik stel me toch voor dat die budgetten bij de Omroep er best wel mogen zijn. Een techniek als [SHOUTcast](http://en.wikipedia.org/wiki/SHOUTcast) bestaat al eeuwen, kost waarschijnlijk helemaal niets en wordt door alle mogelijke platforms goed begrepen. Wat is daar nou mis mee?

Zodra ik ben afgestudeerd, wil ik het nog best voor ze (luisteren jullie?) in elkaar zetten ook.