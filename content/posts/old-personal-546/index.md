---
title: "Gemeenteraadsverkiezingen"
date: 2006-02-17T10:47:00
author: alper
categories:
  - nederlands
---

Ik weet nu wat gaat bepalen hoe ik ga stemmen in de aankomende gemeenteraadsverkiezingen. Er zijn twee factoren van belang:

**1.** **Niet** op de leefbaren. Ik vind het bij voorbaat al een vieze partij en ze hebben een lijsttrekker met een hele enge snor.

![](http://www.leefbaar-delft.nl/affiche.jpg)

Ik bedoel maar.

**2.** Ik ga stemmen op de partij die het idee **Wireless Delft** het beste oppakt. Elke partij hier heeft de mond vol van Delft Kennisstad. Draadloos internet is het zuurstof voor de moderne kenniswerker.

Ik mis gratis internet en ontmoetingsplaatsen waar creatieve mensen samen kunnen werken in de stad (denk aan [de Balie](http://www.debalie.nl/)). Binnen de universiteit is er genoeg ruimte, maar die is niet toegankelijk genoeg (WiFi zit dicht bijvoorbeeld).

Hoe doe je dit? Ik ga van het weekend uitzoeken hoe andere steden dit aanpakken. Bestaande draadloos aanbieders ([KPN](http://www.wifivergelijker.nl/providerdetails.php?provnaam=KPN), [T-mobile](http://www.wifivergelijker.nl/providerdetails.php?provnaam=T-mobile)) zullen er niet blij mee zijn, maar dan moeten ze hun prijzen maar niet zo belachelijk hoog hebben.

In ieder geval zal het denk ik een soort publiek-private samenwerking worden, de gemeente kan zoiets vast niet allen. En je zit natuurlijk ook met dingen als concurrentievervalsing door de overheid maar als ze in [Nuenen glasvezel](http://www.onsnetnuenen.nl/) kunnen leggen (en dat staat ook bij sommige partijen in Delft in het programma), moet dit ook kunnen.

Leuk, eindelijk een issue dat de moeite waard is. Stay posted.