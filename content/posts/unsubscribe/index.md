---
author: alper
date: "2007-11-23T07:01:37+00:00"
title: Unsubscribe
aliases:
  - /dingen/2007/11/unsubscribe/

---
Toeval na [bericht van gisteren](/dingen/2007/11/wat-heb-je-te-verbergen/) dat Spaink vandaag over de columns-mailinglijst met het bericht komt van de nieuwe Amnesty International-campagne [“Unsubscribe.”](http://www.unsubscribe-me.org/waitingfortheguards.php) Deze gaat over de War on Terror, die zogenaamde oorlog waardoor we onze privacy en burgervrijheden kwijt raken in Europa wat later dan in Amerika, maar zeker niet veel minder.

Het zijn drie filmpjes —vandaag de eerste— van ondervragingsmethoden die volgens de CIA geen marteling zijn. En als het geschreven staat is het natuurlijk waar. Kijk [het filmpje](http://www.unsubscribe-me.org/waitingfortheguards.php) en vraag je af of je hier part aan wil hebben of dat je wilt **Unsubscribe** n.

![](http://runtime.widgetbox.com/syndication/track/8ada199f-f70b-4d72-ac34-61d84e7483a8.gif)

Vroeger als ik in discussies over politiek de boel wilde polariseren, wilde ik nog weleens zeggen dat mensen die op de [VVD](http://www.vvd.nl) stemmen fascisten zijn ((Voor elke discussie heb ik wel een paar uitspraken die gegarandeerd polariseren.)). Het discussieren heb ik opgegeven ((Één-op-één is een discussie een zinloze masturbatieve bezigheid.)) maar eigenlijk vind ik nog steeds wel dat mensen die op de VVD stemmen fascisten zijn.

Het bovenstaande filmpje is alle onderbouwing die nodig is voor die stelling. De CIA vindt wat daar gebeurt geen marteling, en dus de Verenigde Staten ook niet. Door bepaalde kabinetten met de VVD die we hebben gehad omdat mensen in Nederland op de VVD hebben gestemd, vindt Nederland dat dus ook niet.

Ik schaam me en ik heb niet eens VVD gestemd.

(In hetzelfde straatje is [dit gesprek tussen Errol Morris en Philip Gourevitch](http://www.newyorker.com/online/video/festival/2007/MorrisGourevitch) over Abu Ghraib ook wat lang ((Als je Morris's essays nog kunt herinneren over die twee foto's.)) maar de moeite waard om op de achtergrond aan te hebben staan.)
