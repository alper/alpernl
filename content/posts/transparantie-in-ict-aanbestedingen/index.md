---
author: alper
categories:
  - nederlands
  - politics
  - work
date: "2011-01-24T16:12:49+00:00"
guid: http://alper.nl/dingen/?p=2395
parent_post_id: null
post_id: "2395"
title: Transparantie in ICT-aanbestedingen
aliases:
  - /dingen/2011/01/transparantie-in-ict-aanbestedingen/

---
Ik ben meer dan een beetje benieuwd hoe het aanbestedingstraject van grote ICT-projecten bij de overheid verloopt. De uitkomsten zijn zo raar en uiteenlopend dat ik me afvraag of er een eenduidig model achter steekt. En als er dan niks onoorbaars gebeurt tijdens zo'n traject, waarom zou ik er dan niet bij mogen zitten? Ik ben best bereid een NDA te tekenen.

Maar dan iets anders om dat uiteenlopende van die websites te verminderen, stel ik voor:

Voor elke site die gebouwd wordt met overheidsgeld en in het bijzonder de rijksoverheid, lokale overheden en zeker ook alle semi-overheden, een footer met daarin:

- De kosten voor oplevering
- De kosten voor operatie en onderhoud
- Naam van de bouwer(s)
- Facultatief: een link naar een blogpost van de opdrachtgever of de bouwer waarin de kosten worden verantwoord

Hierbij een keurmerk/manifest waarin deze regels worden uitgelegd zodat ook commerciÃ«le sites het kunnen adopteren. Vertel me niet dat dat de online wereld in Nederland niet zou verbeteren.
