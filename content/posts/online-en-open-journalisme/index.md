---
author: alper
date: "2007-06-27T13:15:51+00:00"
title: Online en open journalisme
categories:
  - nederlands
  - politics
aliases:
  - /dingen/2007/06/online-en-open-journalisme/

---
[Ben Hammersley](http://www.benhammersley.com) —fotograaf, schrijver, journalist, presentator, wat niet eigenlijk?— gaat voor de [BBC](http://bbc.co.uk) de aankomende verkiezingen in Turkije verslaan ( [Frank](http://www.frank-ly.nl/journalistiek-20) schrijft er ook over).

Hij doet dit live voor BBC World maar hij deelt meteen een groot deel van zijn bevindingen op [de site van de BBC](http://bbcnews.com/turkishjourney) en _behind the scenes_ materiaal [op zijn eigen blog](http://www.benhammersley.com/weblog/2007/06/22/one_month_two_weeks_three_hours.html) en op YouTube.

Hoe meer ik erover nadenk, hoe leuker dit werk me lijkt. De combinatie van intelligent kunnen schrijven en om kunnen gaan met digitale media en computers is geloof ik zeldzaam genoeg.

Nu kan ik vast ergens naar een school voor journalistiek waar niet in te komen valt om mezelf te laten indoctrineren met belegen oude media paradigma's waarna je je weg mag vinden op redacties vol met (vriendjes)politiek.

Nee dank je, ik ga volgende keer op reis wel wat oefenen met videobloggen.
