---
author: alper
categories:
  - english
date: "2025-12-22T01:30:11+00:00"
draft: "true"
title: 7- en 8-jarigen met een smartphone
aliases:
  - /dingen/

---
\` [Smartphonevrij Opgroeien](https://smartphonevrijopgroeien.nl/het-probleem/) is een internationaaik heb ook kinderen in die leeftijdsgroep. I

Als je dit leest en je hebt kinderen in die leeftijd, dan moet je meteen heel achterdochtig worden:

> Onder 7- en 8-jarigen gebruiken ongeveer zes op de tien een smartphone (59%).

Het toverwoord daar is "gebruiken". Volgens een brede definitie "gebruiken" mijn kinderen mijn smartphone ook. Dat betekent niet dat ze een smartphone "hebben".

Lees je het onderzoek in plaats van de selectieve en misleidende fragmenten eruit, dan zie je deze grafiek.

{{< figure src="CleanShot-2025-11-11-at-08.24.36@2x.png" alt="" caption="" >}}

Van de kinderen in de leeftijdsgroep 7-8 heeft dus maar 12% een smartphone in de slaapkamer. Dat lijkt me dichter in de buurt komen hoeveel kinderen in die leeftijdsgroep een smartphone _bezitten_. Je kunt veronderstellen dat de telefoon van de ouders meegenomen kan worden of ook dat hier nog handhaving kan zijn dat ze hun telefoon niet naar de slaapkamer mee mogen nemen. Het blijft gissen.

De statistiek "Ruim vier op de tien kinderen (44%) van 7 - 12 jaar hebben in de slaapkamer beschikking tot een smartphone" komt ergens anders in het onderzoek voor maar je ziet als je de cijfers splitst hoe weinigzeggend zo'n statement is.

Kinderen veranderen heel erg tussen hun 7e en 12e jaar. Er is weinig bij gediend om ze allemaal op een hoop te gooien. Tenminste tenzij je een boek en "beweging" aan de mens probeert te brengen. Ouders hebben net "Adolescence" gezien en zijn bang voor die verandering en voor de wereld waar ze minder en minder grip op voelen te hebben.

Een echt probleem is zo'n initiatief niet. Dit soort dingen zijn vooral om aan andere ouders te signaleren dat je goed bezig bent. In het echte leven vinden ouders en hun kinderen vaak toch wel een weg die voor ze werkt. De witte hoogopgeleide ouders waar het hier over gaat kunnen zich bovendien veel vage ideeën permitteren. Uiteindelijk komt het met hun kinderen meestal toch wel goed.

De enigen die er bekaaid afkomen zijn de sociaal-economisch zwakke ouders die je met een boek en pact toch niet bereikt en waar dit soort onzin afleidt van de materiële ondersteuning waar ze echt bij gebaat zouden zijn.
