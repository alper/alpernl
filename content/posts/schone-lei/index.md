---
_edit_last: "2"
author: alper
categories:
  - delft
  - nederlands
  - photography
date: "2008-05-14T11:23:24+00:00"
guid: http://alper.nl/dingen/?p=294
parent_post_id: null
post_id: "294"
tags:
  - architecture
  - delft
  - dut
  - fire
  - tudelft
  - universiteit
title: Schone lei
aliases:
  - /dingen/2008/05/schone-lei/

---
Gisteren overal veel te zien en te [horen](http://www.tweetscan.com/index.php?s=bouwkunde&u=&d=yesterday) [over](http://eoscommunicatie.web-log.nl/eosblog/2008/05/brand-op-facult.html) de brand bij [Bouwkunde](http://www.bk.tudelft.nl/). Vandaag schijnt de brand eindelijk meester te zijn. Sommige mensen verbaasden zich over het snel om zich heen grijpen van de brand, maar al die maquettes branden natuurlijk als een tierelier.

[![CC picture bij liteowl](http://farm3.static.flickr.com/2144/2490396646_94022cf97e.jpg)](http://www.flickr.com/photos/liteowl/2490396646/)
Creative Commons picture by [liteowl](http://www.flickr.com/photos/liteowl/)

Ik ben er zelf maar één of twee keer geweest tijdens mijn hele studie dus veel binding heb ik er niet mee. Jammer voor al die mensen waarvan het werk weg is, maar de digitale spullen ((Of in ieder geval de netwerkschijven)) stonden offsite in het serverpark van de TU ((Wat als het goed is ook nog eens redundant is uitgevoerd.)). Dus als het goed is moeten mensen snel door kunnen werken. Ik denk dat de TU wel genoeg plek moeten kunnen vinden voor die studenten. Er staan genoeg collegezalen leeg bij de verschillende faculteiten.

Dit is wel een unieke kans voor Bouwkunde om zichzelf opnieuw uit te vinden ((Ik ben altijd een voorstander van creative destruction.)). Eerst een nieuw gebouw wat dan misschien iets minder lelijk en iets beter blusbaar kan zijn. Daarnaast is het natuurlijk een ideale proof of concept voor een studie architectuur om haar eigen gebouw te ontwerpen. Ik vraag me af of ze dat lukt.
