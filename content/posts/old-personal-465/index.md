---
title: "Luie dag"
date: 2005-12-18T02:26:00
author: alper
categories:
  - nederlands
  - video
---

Normaal gesproken doe ik op zaterdag niet zo veel en voel ik me daarna schuldig daarover. Vandaag heb ik besloten om gewoon niet zo veel te doen en me er niet schuldig over te voelen.

Zo'n ingelaste vrije dag om films te kijken is best fijn na een drukke week met stress.

Begonnen met ****[Desperado](http://www.imdb.com/title/tt0112851), aardige film. Ik denk dat ik [de vorige](http://www.imdb.com/title/tt0104815) en [het vervolg](http://www.imdb.com/title/tt0285823) allebei beter vond. Hier wel ook een goed mariachi lied in (grof overgetikt):

> me gusta tocar guitarra

> me gusta cantar el sol

> mariachi mi acompana

> cuando canto mi cancion

>

> me gusta tomar mis copas

> aguardientes lo mejor

> tambien el tequila blanco

> con su sal y da sabor

Toen dwars door een hagelbui de stad in om boodschappen te doen en pasfoto's te laten maken. Ik moet maandag 2 pasfoto's inleveren bij mijn rijleraar.

![Photographs](http://static.flickr.com/36/74574403_853559b66a_t.jpg)

Daarna relaxed doorgegaan met ****[5x2](http://www.imdb.com/title/tt0354356). Een film die bijna compleet moet hebben van de volgorde. Het is een standaard verhaal over een stel met karakters die nauwelijks inhoud hebben. De acteurs speelden dat toch best goed.

Zelfde idee als [Irréversible](http://www.imdb.com/title/tt0290673) (*“Le temps détruit tout”*) maar dan niet zo schokkend uitgewerkt. Ik ben wel benieuwd naar meer werk van [Ozon](http://www.imdb.com/name/nm0654830/). Ik las al goede dingen over [Le Temps Qui Reste](http://www.imdb.com/title/tt0417189).

Vervolgens ook maar even ****[Das Leben ist eine Baustelle](http://www.imdb.com/title/tt0119510) bekeken. Hele leuke film, mooi, niet te traag en ook niet te snel, aandoenlijk maar soms ook weer vaag. Duidelijk goede samenwerking tussen Becker en Tykwer.

Van [Tykwer](http://www.imdb.com/name/nm0878756/) heb ik al veel gezien, van [Becker](http://www.imdb.com/name/nm0065615/) valt niet zoveel te zien.

En uiteindelijk afgesloten door die filmpjes van The Hire te bekijken die ik nog niet gezien had: **Ticker**, **Chosen**, **The Follow** en **Powder Keg**. Deze waren als film een stuk meer geslaagd dan bijvoorbeeld **Hostage**, of **Ambush**.