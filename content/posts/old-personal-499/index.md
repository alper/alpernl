---
title: "Wat je zaait…"
date: 2006-01-17T14:41:00
author: alper
categories:
  - nederlands
  - politics
---

Het CDA komt met een nieuw ‘plan’ om haatzaaien in de samenleving pre-emptiever en effectiever aan te pakken. Het argument van de kamer tegen dit voorstel is dat dit niks toevoegt en de rechterlijke macht afvalt.

![Kritiek Kamer op haatzaaiplan CDA](http://static.flickr.com/42/87792657_d408e92039_m.jpg)

Wat erger is dat deze regel helemaal niet gaat over haatzaaien in welke vorm dan ook. Het gaat puur om het aanpakken van alles wat moslim is en in de ogen van CDA'ers eng is.

Als iemand een baard en een dubbele nationaliteit heeft, dan is het makkelijk en politiek opportuun om hem te bestempelen als haatzaaier en zijn nationaliteit af te pakken. De nationaliteit afnemen van Nederlandse extreem-rechtsen ligt dan wat lastiger, maar zou hetzelfde moeten gaan.

Wilders en andere politici het kiesrecht ontnemen op basis van haatzaaiende uitspraken ligt dan weer wat moeilijker. Bart Nooitgedacht (advocaat van een terreurverdachte) legt al de vergelijking ‘gevestigde politici die haatzaaien tegen Fortuyn’ in het [NOVA item](http://www.novatv.nl/index.cfm?cfid=739389&cftoken=78229505&ln=nl&fuseaction=videoaudio.details&reportage_id=3995).

Dit is natuurlijk allemaal onzin. Je moet vrijheid van meningsuiting niet zo drastisch inperken voor politiek gewin. Als je het al inperkt dan moet daar lang en diep over nagedacht worden.

Lang en diep nadenken dat is iets wat rechters heel goed kunnen. CDA-politici moeten nog maar eens bewijzen dat ze *iets* kunnen.

**Update:** Het kapen van [Lucebert](http://nl.wikipedia.org/wiki/Lucebert) —het rapport heeft de titel *‘alles van waarde is weerloos’*— was me ook al opgevallen maar [anderen zijn beter in staat om daar iets van te zeggen](http://www.hannekegroenteman.nl/archief/2006/01/18/alles_van_waarde_is_weerloos).