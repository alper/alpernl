---
author: alper
categories:
  - nederlands
  - politics
  - product-/-design
  - video
date: "2010-05-25T15:41:28+00:00"
title: De val uitgelegd
aliases:
  - /dingen/2010/05/de-val-uitgelegd/

---
Hier een hele leuke video over [de val van het kabinet](http://www.devalvanhetkabinet.nl/) ( [via](http://www.dutchcowboys.nl/video/19688)):

[De val van het kabinet](http://vimeo.com/11849317) from [twelve o'clock \| motion media](http://vimeo.com/twelve) on [Vimeo](http://vimeo.com).

Dit is echt heel leuk. Ik was me er niet van bewust dat we in Nederland dit niveau van grafisch uitleggend werk konden maken (al [zijn](http://www.in60seconds.nl/) [ze](http://www.eelkedekker.nl/) er wel) en ik wist niet dat Uruzgan ons €1 miljard kost.

Één probleem: de video is grafisch sterk, maar slaagt helaas niet in zijn doel. Als je een overzicht wilt zien van de gebeurtenissen die geleid hebben tot de val van het kabinet dan is het ok, maar het wordt niet helemaal duidelijk waarom het kabinet gevallen is. De video gaat te snel en de verschillende gebeurtenissen en data worden een brei van opeenvolging. Het overzicht en de context missen.

Dit frame is één van de betere in de video omdat je tegelijkertijd heden, verleden en toekomst ziet:
[![De val van het kabinet! Begrijpelijk, Kort & Helder](http://farm5.static.flickr.com/4032/4635225074_abcba7c2d7.jpg)](http://www.flickr.com/photos/alper/4635225074/ "De val van het kabinet! Begrijpelijk, Kort & Helder by illustir, on Flickr")

Het was een stuk beter geweest om altijd iets van context te laten zien of herhaaldelijk een overzicht te geven en dan weer in te zoomen, van [macroscoop](http://www.oreillygmt.co.uk/2009/07/matt-webb-macroscope-100-hours-reboot.html) naar microscoop en weer terug.
