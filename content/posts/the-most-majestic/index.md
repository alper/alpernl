---
author: alper
date: "2008-01-17T07:28:47+00:00"
guid: http://alper.nl/dingen/2008/01/the-most-majestic/
parent_post_id: null
post_id: "225"
tags:
  - fotografie
  - koffie
title: The Most Majestic
aliases:
  - /dingen/2008/01/the-most-majestic/

---
Een tijdje geleden had ik een site gezien met de [Lavazza 2008 kalender](http://www.lavazza2008.com/) “The Most Majestic”erop met exuberante koninklijke dames die Lavazza espresso drinken geschoten door [Finlay Mackay](http://www.finlaymackay.com/) ((Wat trouwens een [erg goede](http://www.finlaymackay.com/work/index.html) fotograaf is.)) ((Ik schrik me dood. Ga naar gallery shinjyuu op Mackay's portfolio en klik naar de voorlaatste foto. Wees gewaarschuwd.)).

[![Lavazza](http://farm3.static.flickr.com/2223/2196382230_9c48231a6f.jpg)](http://www.flickr.com/photos/alper/2196382230/ "Lavazza by illustir, on Flickr")

Op de terugweg uit Berlijn aten Tijs en ik in een Rasthof ergens voor Hannover en namen na het eten ((Ik een spectaculair grote currywurst.)) een dubbele espresso ((Ik ben voor thuisgebruik geen fan van Lavazza, maar versgemalen uit een groot apparaat is het best ok.)) aan de Lavazzabar ((Het lijkt erop dat Lavazza een flink contract heeft gescoord voor Duitse rasthoven want ik heb er meer gezien her en der. Tof dat snelwegrestaurants echte espressobars hebben. Dat houdt de Duitse truckers wakker.)). Op de balie stond deze kalender en toen ik hem opmerkte kregen [Tijs](http://tijs.org) en ik allebei er eentje van de koffiedame.
