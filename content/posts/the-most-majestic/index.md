---
author: alper
date: "2008-01-17T07:28:47+00:00"
title: The Most Majestic
categories:
  - nederlands
  - berlin
  - travel
  - food
aliases:
  - /dingen/2008/01/the-most-majestic/

---
Een tijdje geleden had ik een site gezien met de [Lavazza 2008 kalender](http://www.lavazza2008.com/) “The Most Majestic”erop met exuberante koninklijke dames die Lavazza espresso drinken geschoten door [Finlay Mackay](http://www.finlaymackay.com/) [^1] [^2].

[![Lavazza](http://farm3.static.flickr.com/2223/2196382230_9c48231a6f.jpg)](http://www.flickr.com/photos/alper/2196382230/ "Lavazza by illustir, on Flickr")

Op de terugweg uit Berlijn aten Tijs en ik in een Rasthof ergens voor Hannover en namen na het eten [^3] een dubbele espresso [^4] aan de Lavazzabar [^5]. Op de balie stond deze kalender en toen ik hem opmerkte kregen [Tijs](http://tijs.org) en ik allebei er eentje van de koffiedame.

[^1]: Wat trouwens een [erg goede](http://www.finlaymackay.com/work/index.html) fotograaf is.
[^2]: Ik schrik me dood. Ga naar gallery shinjyuu op Mackay's portfolio en klik naar de voorlaatste foto. Wees gewaarschuwd.
[^3]: Ik een spectaculair grote currywurst.
[^4]: Ik ben voor thuisgebruik geen fan van Lavazza, maar versgemalen uit een groot apparaat is het best ok.
[^5]: Het lijkt erop dat Lavazza een flink contract heeft gescoord voor Duitse rasthoven want ik heb er meer gezien her en der. Tof dat snelwegrestaurants echte espressobars hebben. Dat houdt de Duitse truckers wakker.
