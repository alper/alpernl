---
title: "Kabinet van betutteling (vervolg)"
date: 2007-02-15T01:53:00
author: alper
categories:
  - nederlands
  - politics
---

Ik ben niet de enige die ongelukkig is met de chistelijke aard van dit kabinet. 2525 is ook [redelijk over de zeik](http://www.2525.com/log/archives/2007/02/bestrijding_van.html) en hij heeft gelijk.

Ik zal mijn standpunt ([vorige post](/posts/old-personal-802)) nog eens toelichten (nog harder en nog helderder).

Ik snap niet wat er niet helder is aan de uitspraak: “De ChristenUnie wil dat mensen doodgaan.”

Logisch uiteengezet:

1. Er is medisch onderzoek nodig tegen ziektes waar mensen dood aan gaan.

2. De ChristenUnie blokkeert delen van dat onderzoek.

2.1 Hierdoor boekt de medische wetenschap niet de vooruitgang die het zou kunnen boeken.

2.1.1 Hierdoor gaan in de toekomst grote groepen mensen onnodig dood of ze hebben een verminderde kwaliteit van leven.

ERGO: De ChristenUnie wil dat mensen doodgaan. QED

Het verbod is praktisch gezien niet eens zo erg. Het onderzoek gaat gewoon door ook zonder embryonale stamcellen en ook buiten Nederland. Er zijn meer dan een paar Middeleeuwse figuren nodig om de medische wetenschap te stoppen.

Maar het gaat om het principe, en in mijn optiek is het verwerpelijk dat er in Nederland een politieke partij is die wil dat mensen doodgaan.

**Waarom ben ik dan zo boos?**

Ik hecht sterk aan mijn kwaliteit van leven. Dit is alles wat ik heb, wat hierna gebeurt moet ik nog zien en ik wil van het hier en nu het beste maken. De ChristenUnie c.s. proberen een verdienstelijk leven te leiden voor het hiernamaals.

Volgens hun filosofie moet je als het allemaal niet zo goed loopt in het leven je lasten dragen. Stel je hebt een aangeboren afwijking, leukemie of wat dan ook verschrikkelijks. Ach joh, kop op, draag je last en er ligt een betere toekomst in het verschiet na dit aardse bestaan.

Datzelfde thema van het dragen van je last komt terug in de standpunten rond euthanasie en abortus. Het maakt niet uit dat jij de situatie niet prettig vindt, anderen bepalen voor jou hoe je je leven moet inrichten.

*Ik* heb niet de luxe van een fantasie over een hiernamaals. Acceptatie van een inferieure werkelijkheid is niet aan mij besteed en ik word redelijk nijdig als die aan mij wordt opgedrongen.