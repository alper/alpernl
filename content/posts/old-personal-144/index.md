---
title: "Marcel van Dam"
date: 2005-01-31T18:58:00
author: alper
categories:
  - nederlands
  - politics
---

Op [Groenteblog](http://www.hannekegroenteman.nl/archief/2005/01/30/marcel_van_dam) een stukje over de laatste uitzending van het [Lagerhuis](http://www.omroep.nl/vara/lagerhuis/) en het afscheid van Marcel van Dam. Het kan best zijn dat Marcel van Dam een goed en dapper debater was, erg sympathiek kwam hij niet op me over.

Die afscheidsuitzending schijnt best wel goed te zijn geweest en Groenteman zegt dat het misschien bij [Uitzendinggemist](http://www.uitzendinggemist.nl) komt te staan. Een goede dienst die met de dag beter wordt.

Nu staat op de site van het [Lagerhuis](http://www.omroep.nl/vara/lagerhuis/) de volgende jammere tekst:

> Marcel van Dam was voor het laatst te bewonderen op televisie. De VARA zond zaterdagnacht van 01.30 tot 03.30 'De nacht van Marcel van Dam' uit. Helaas is dit programma niet via internet terug te zien. Het is nog niet duidelijk of het herhaald wordt..

Ik heb even een mailtje gestuurd om te kijken of die stream erop gezet kan worden. Dat bekrompen gedoe rond die uitzendrechten moet een keertje ophouden in deze tijd van Bittorrents en Donkey-netwerken.