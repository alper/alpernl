---
title: "Meer Zon"
date: 2004-11-19T19:06:00
author: alper
categories:
  - nederlands
  - software-engineering
---

[Artikel](http://www.newsforge.com/article.pl?sid=04/11/18/1540233) op Newsforge waar [Jem Matzan](http://www.thejemreport.com/index.php) tijdens de lancering van Solaris 10 McNealy and Schwartz heeft kunnen interviewen.

Het bevestigt grotendeels mijn [vorige stukje](posts/old-personal-43) over Solaris, maar het is wel wat positiever. Op twee punten. Want Solaris 10 is echt een [goed besturingssysteem](http://www.osnews.com/story.php?news_id=8921&page=1). En McNealy en Schwartz hebben misschien wel goede bedoelingen maar die komen verwrongen naar buiten door de marketing-deken die over Sun heen ligt.

Ze zullen er wel goed voor betaald worden.

Of Solaris 10 nu wel of niet Linux uit de markt drijft? Ik denk het niet. Ik weet wel dat we tegen Microsoft niet veel zullen hebben aan onderlinge twisten. Voordeel is wel dat Microsoft wat servers betreft niks heeft dat in de verste verte kan tippen aan Linux, *BSD of Solaris.

Jammer is dus altijd wel dat wanneer bedrijfsbelangen in het spel komen, het ontwikkelen van software niet leuk meer is. Want dan moet er verkocht worden en moeten de dingen mooier worden afgespiegeld dan ze zijn en noem maar op.

Mooie voorbeelden van produkten waar het anders kan zijn [Linux](http://www.kernel.org/) & [Python](http://www.python.org/dev/dev_intro.html). Goede kwaliteit op een leuke manier.