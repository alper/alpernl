---
author: alper
date: "2007-06-09T20:02:50+00:00"
title: Er wordt weer gekookt
categories:
  - nederlands
  - food
  - video
aliases:
  - /dingen/2007/06/er-wordt-weer-gekookt/

---
Vandaag de geest gekregen om voor het eerst in tijden weer te koken. In de stress met afstuderen, kwam het er niet echt meer van. Doordeweeks is eten in combinatie met capoeira ook niet echt te doen. Dat komt meestal neer op een snel broodje vooraf en een stoommaaltijd erna tegen elven.

Half experimenteel, half pakje. Een pak lasagnetta gekocht in de supermarkt maar ik vond de variatiesuggesties wat tam. Dus er een groene paprika, prei, zwarte olijven en halve radijsen ((Gaargekookte radijs is wat bijzonder maar niet storend.)) doorheen gegooid. De melk was opgegaan in de cappuccino vanmiddag ((Je moet nu eenmaal prioriteiten stellen.)), dus die vervangen met een flink toet Philadelphia.

[![IMG_3932.jpg](http://farm2.static.flickr.com/1213/537635143_5c85b2cfbe.jpg)](http://www.flickr.com/photos/alper/537635143/ "Photo Sharing")

Tijdens het wachten op de oven nog wat radijssterretjes gesneden als garnering.

[![Radish](http://farm2.static.flickr.com/1429/537520248_fd4bb5935a.jpg)](http://www.flickr.com/photos/alper/537520248/ "Photo Sharing")

### Inspiratie

Hoe kwam ik hier dan opeens op? De heren Dekker tonen regelmatig lekkere dingen op [hun kookblog](http://www.voorgekookt.nl) ter inspiratie maar vanochtend zag ik iets anders. [Robert Rodriguez](http://www.imdb.com/name/nm0001675/) onthulde zijn recept voor [ontbijt-taco's](http://www.boingboing.net/2007/06/08/cooking_with_robert_.html) —een snack voor de late uurtjes doorhalen met werk.

Het ziet er lekker en vullend uit en het filmpje is lekker vlot gesneden met stukjes Sin City erdoorheen. Besluitend zegt Rodriguez nog: “Not knowing how to cook, is like not knowing how to fuck.” en gelijk heeft hij. Beiden horen goed, lekker en met liefde te gebeuren.

Ik ga dit recept morgen testen om te kijken of ik het in productie kan nemen.

Het andere recept is voor [Puerco Pibil](http://www.youtube.com/watch?v=gO8EiScBEjA).
