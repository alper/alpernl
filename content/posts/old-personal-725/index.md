---
title: "Tangerines en Mandarijnen"
date: 2006-10-20T16:56:00
author: alper
categories:
  - nederlands
  - language
---

Hier op het werk een discussie of het Engelse woord *Tangerine* hetzelfde betekent als het Nederlandse [Mandarijn](http://nl.wikipedia.org/wiki/Mandarijn_%28vrucht%29). Het Nederlandse vruchtbegrip is sowieso beperkter omdat dit meer een groente-stamppot land is. Wij hebben gewoon minder woorden voor hetzelfde aantal vruchten.

Nu [via Chris Messina](http://factoryjoe.com/blog/2006/10/19/tangerine-another-app-for-juicing-your-music/) (die schijnbaar niks anders doet dan hippe OS X-applicaties testen) een [de applicatie Tangerine](http://www.potionfactory.com/blog/2006/10/18/introducing-tangerine/) die je iTunes-bibliotheek analyseert en je dan in staat stelt playlists te maken met een instelbaar energie(BPM)-niveau.

![](http://static.flickr.com/83/274254446_75be0c1bf6_d.jpg)

Vooral voor muziek op het werk wil je wel kunnen instellen of het hele actieve muziek moet zijn of dat het wat rustiger moet zijn (voor de ochtend) maar niet al teveel discussie hebben. Dit is een soort nog veel betere Party Shuffle.

![](http://static.flickr.com/106/274230886_80ed97aec1_m_d.jpg)

En als je erover blogt krijg je een gratis licentie. Buitengewoon slim, nu nog kijken of ze dit oppikken (**English:** Are you listening guys?).

Ook een trend die je ziet is dat aan de ene kant een grote groep applicaties zich verplaatst naar het web maar wel te maken krijgt met een redelijke verschraling van de GUI-mogelijkheden. Anderzijds zijn er vooral op OS X maar binnenkort vast ook op Vista applicaties die alle mogelijkheden van een desktop met OpenGL tekenmogelijkheden benutten.  De GUI van Tangerine is mooi, functioneel, speels en smaakvol.

Tangerine alleen niet verwarren met het DAAP-muziekdeelprogramma voor Linux en Windows [van dezelfde naam](http://www.snorp.net/log/tangerine), wat ik nog steeds uit wil proberen.