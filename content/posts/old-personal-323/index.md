---
title: "Falen"
date: 2005-07-06T16:44:00
author: alper
categories:
  - nederlands
---

Het programma [Radio Online](http://www.radio-online.nl) is best aardig. Het is een laagdrempelig iets; **Internet voor iedereen**, als het ware. Ze zijn het beste in onderwerpen als:

- *“Help! Mijn internet date heeft het uitgemaakt.”*

- *“Kan mijn oma Firefox gebruiken?”*

- *“Ik durf niet online te winkelen.”*

Bij de serieuze onderwerpen laten ze het meestal afweten.

Zo ook bij het [volgende onderwerp](http://www.radio-online.nl/pivot/entry.php?id=138<br />
) over de uitspraak van het Amerikaanse Hooggerechtshof inzake Grokster. Twee presentatoren en één hoogleraar intellectueel eigendomsrecht wisten geen significante legale toepassingen te noemen voor Peer-to-Peer software.

Het wil er bij sommige mensen nog niet in dat de creatie en de verspreiding van intellectueel eigendom drastisch op de schop gaan. Dat alles verandert en dat de dinosaurussen achterblijven.

Er worden grote hoeveelheden nieuwe media gemaakt en vrijgegeven onder een [Creative Commons](http://creativecommons.org/) licentie. Veel van wat er bestaat —ons gezamenlijke culturele erfgoed, **niet** de *cashcow* van multinationale bedrijven— zou hergebruikbaar (remixbaar) moeten zijn onder temminste *fair use* licenties.

Alle belastingbetaalde uitzendingen zouden direct vrijgegeven moeten worden in het publieke domein. Er is al royaal voor betaald. Het is van ons. **Give it up!**

Grokster is vooral veroordeeld wegens het aanzetten tot illegaal gebruik. Het is een bedrijf en het maakt winst op gebruikers die allemaal illegale dingen doen op hun netwerk. Dit is precies hetzelfde wat de aanbieders van breedband internet in Nederland doen. Reclameslogans als: *“Download nu zoveel film als je wilt met Casema Breedband.”* zouden dan ook strafbaar (moeten) zijn.

Technologisch gesproken valt er weinig aan te doen. Peer-2-Peer software is triviaal om te schrijven ([15 regels Python code](http://www.freedom-to-tinker.com/tinyp2p.html)) en er zijn genoeg open source netwerken die niet makkelijk aan te pakken zijn.

Het verbieden is net zoiets als de post verbieden omdat er poederbrieven worden verstuurd. Bij Radio Online komen ze met een krommere vergelijking de andere kant op (dat komt ervan als je ongelijk hebt).