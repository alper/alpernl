---
author: alper
categories:
  - uncategorized
date: "2007-04-28T14:08:52+00:00"
title: Macbook ondersteuning in Den Haag
aliases:
  - /dingen/2007/04/macbook-ondersteuning-in-den-haag/

---
Ik heb net mijn Macbook in Den Haag laten inboeken vanwege een smerige topcase ((Hij was al vervangen, maar de nieuwe nog sneller smerig.)) en [een batterij die het niet goed doet](/dingen/2007/04/batterij-macook-rap-leeg/).

De gast achter de balie bij [LJS](http://www.ljs.nl) noteerde mijn klachten en wilde toen meteen mijn Macbook inboeken voor een week om de problemen met de batterij te onderzoeken. Dat ging dus mooi niet door.

![](http://images.apple.com/macbook/gallery/images/macbook1white20061108.jpg)

Apple adverteert hun computers als lifestyle computers en zo gebruik ik ze ook. Als ik een week zonder Macbook zit, dan kan ik weinig (nuttigs) doen. De afspraak is nu om het onderzoek plaats te laten vinden tegelijkertijd met de vervanging van de topcase wat alles bij elkaar hoogstens een dag duurt. Een dag waarop ik best in het park [een boek](http://www.cs.colorado.edu/~martin/slp.html) kan liggen lezen.

Verder ook gevraagd wat een verlenging van [de AppleCare hier](http://store.apple.com/Apple/WebObjects/nlstore.woa/wa/RSLID?mco=9401D712&nplm=MA519) kost en dat schijnt €319 te zijn voor twee extra jaar. Dat is een redelijk bizar verschil met Amerika waar het $249 ((Omgerekend: €183)) kost. Dat is bijna twee keer zo duur!

Voor de periode na mijn garantietermijn was één optie dus AppleCare kopen en het nog een jaartje uitzingen. De andere optie die nu een stuk aantrekkelijker begint te worden ((AppleCare verlenging is één derde van de prijs van [een nieuwe Macbook](http://store.apple.com/Apple/WebObjects/nlstore.woa/wa/RSLID?nnmm=browse&mco=520F94DC&node=home/macbook/macbook).)) is wat geld achter de hand houden en als deze stuk gaat dan weer een nieuwe kopen.

Probleem is dan alleen wat te doen met een kapotte Macbook zonder AppleCare. Is daar markt voor op Marktplaats?
