---
title: "Nutteloos"
date: 2004-12-02T01:42:00
author: alper
categories:
  - nederlands
  - delft
---

Ik heb de laatste tijd een beetje een onbestemd nutteloos gevoel. Ik moet iets doen maar ik weet niet wat. Ik heb het druk met dingen die onbelangrijk lijken.

De studie zit in een onwijze vertraging met allemaal projecten die onduidelijk zijn en niet lopen. Fatsoenlijk werk of onderwijs kan er niet meer van af.

De studie moet maar zo snel mogelijk af. Het heeft (te) lang genoeg geduurd. Vakkenpakket samenstellen, laten goedkeuren en een afstudeerplek zoeken. Ik wil weg. Temminste weg uit Delft, liever verder.

Ik was vandaag te moe om dingen te doen. Ik hoorde op de radio dat Bernhard dood was en dacht ik ga kijken of ze de [Bond](http://www.dsb.tudelft.nl) al dicht hebben gegooid. Hij was nog eventjes open voor de verenigingsrouw toe zou slaan.

Goede gesprekken gehad met die paar mensen met wie dat nog boeit. Ik ben niet de enige, dat scheelt.

[Lijnberg](http://www.lijnberg.blogspot.com/) logt weer, dus die heb ik links aan het lijstje toegevoegd. Ik heb zijn schrijven over Berlijn compleet verslonden; had het wel jammer gevonden als hij was gestopt.

Nu naar bed, morgen vroeg op. Zwaardvechten.