---
author: alper
categories:
  - internet
date: "2007-05-02T11:40:40+00:00"
title: PC Magazine over OpenID
aliases:
  - /dingen/2007/05/pc-magazine-over-openid/

---
Ik lees bijna geen print media, maar de meeste mensen boven de 30 doen dat wel en laten zich in hun beslissingen ook daardoor leiden. Daar moeten we rekening mee houden.

Ik kreeg een week of wat geleden een mailtje van een journalist van [PC Magazine](http://pcmagazine.zdnet.nl/) die een stukje wilde schrijven over OpenID en bij mij kwam naar aanleiding van [mijn stukje bij Frankwatching](http://www.frankwatching.com/archive/2007/03/19/openid-een-wachtwoord-voor-de-toekomst/).

Na een korte e-mailwisseling bleek dat deze persoon bijzonder in de war was en er redelijk op gebrand was om een ‘kritisch’ stukje [^1] te schrijven over OpenID.

Ik heb geprobeerd de twijfels van deze man weg te nemen en alles wat er niet klopte te ontkrachten maar ik ben er niet zeker van of dit wel gelukt is. Mijn vraag is nu dus: Heeft iemand zo'n stukje al gelezen in PC Mag of vergelijkbare publicaties [^2]?

Mocht zo'n stukje namelijk verschenen zijn en misleidend zijn, dan zou ik het als mijn taak zien om zo'n stukje te ontkrachten puur als dienst in het algemeen belang.

[^1]: Liever: het zaaien van angst door middel van negativiteit en drogredeneringen.
[^2]: Ik ga van de week wel in de kiosk kijken.
