---
title: "T-mobile doet ook aan klantenbinding"
date: 2007-01-15T15:07:00
author: alper
categories:
  - nederlands
  - internet
---

De volgende aflevering in de T-mobile-saga ([1](/posts/old-personal-549), [2](/posts/old-personal-552) en [3](/posts/old-personal-704)) waarin ik probeer om van mijn Flex-abonnement af te komen.

**T-mobile Flex** is trouwens helemaal niet zo goedkoop als het lijkt. De prijzen lijken goedkoper te worden als je meer belt, maar omdat je meer belt betaal je elke maand wel gewoon meer dan je aanvankelijk dacht.

**Klantenservice** Ik bel net met T-mobile en mijn contract loopt af per de 25e van deze maand. Ze hanteren alleen wel een opzegtermijn van drie maanden. Dus als ik voor de 19e van deze maand opzeg, zit ik nog tot de 19e april aan ze vast.

Dit is de manier waarop T-mobile aan klantenbinding doet. Als je er niet voor kunt zorgen dat klanten bij je blijven omdat je een goede ervaring levert, dan neem je je toevlucht tot wurgcontracten.

De telefoniste van de klantenservice verwijt me dat ik de algemene voorwaarden niet heb gelezen (wie doet dat?). Ik heb niks af te dingen op de letter van T-mobile's regels maar des te meer op de geest waarin ze handelen.

Zijn er mobiele telco's die fatsoenlijke contractvoorwaarden hanteren of zijn we als consumenten de speelbal van dit kartel?

**Idee:** In een echt vrije markt zouden opzegtermijn niet langer dan een paar weken tot maximaal een maand mogen zijn. Waarom is de VVD daar nou niet voor?

**PageRank:** Het linken naar dit en in het bijzonder naar [het hoofdartikel](/posts/old-personal-552) mag nog steeds.