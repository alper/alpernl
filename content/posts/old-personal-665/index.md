---
title: "Contactadvertentie"
date: 2006-07-30T00:39:00
author: alper
categories:
  - nederlands
  - video
---

**Gezocht:** Lieve mensen die [Zomergasten](http://www.vpro.nl/programma/zomergasten/) willen kijken en het dan niet erg vinden om er een eigen zomergast bij te hebben.

Ik ben het beu om het elk jaar te moeten missen alleen maar omdat ik geen tv heb (de VPRO mag de afleveringen niet online zetten). Daarom zoek ik vanaf zondagavond 30 juli tot zondagavond 3 september elke zondag een plek waar ik mee mag kijken.

**Ik bied aan:** mijn aangename gezelschap voor de duur van het programma, indien gewenst conversatie voor en na, en daarnaast kan ik bier/rosé meenemen en koken.

Aanmeldingen voor één of meer zondagen kunnen hier in de reacties of via de [bekende middelen](http://alper.nl/contact.html).