---
author: alper
date: "2007-08-02T08:21:36+00:00"
title: Verminderen regeldruk voor de burger
categories:
  - nederlands
  - politics
aliases:
  - /dingen/2007/08/verminderen-regeldruk-voor-de-burger/

---
Ze hebben het in de politiek regelmatig over het verminderen van de regeldruk en dat het makkelijker moet worden voor mensen om te ondernemen. Dat dit met de mond beleden wordt, is zacht uitgedrukt.

Iedereen zou ondernemer moeten willen/kunnen zijn maar met de huidige complexiteit en overhead die ermee gepaard gaan is dat gewoon niet haalbaar. De regels zijn te ingewikkeld, de taal te ondoorzichtig en wat je allemaal moet bijhouden ((Op papier! Wie gebruikt er in deze eeuw nou nog papier?)) is de moeite niet tenzij je een redelijk continue stroom van werk hebt.

Ik wil best een keer met een ambtenaar van MinFin of MinEZ en een zwarte stift gaan zitten aan de _"startersgids ondernemen"_ van de belastingdienst voor een usability review. Gratis en voor nop. Dan kunnen we samen kijken op welke punten dingen simpeler en logischer kunnen.

Een van mijn grote wensen zou zijn het compleet afschaffen van het concept omzetbelasting ((Beter bekend als BTW.)) maar als dat niet mogelijk mocht zijn, zie ik nog genoeg kansen om te komen tot een manier van ondernemen die bevatbaar is voor de gewone mens.
