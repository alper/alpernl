---
author: alper
categories:
  - uncategorized
date: "2007-06-24T21:43:06+00:00"
guid: http://alper.nl/dingen/2007/06/actievoerder-zijn-niet-de-intelligentste-mensen/
parent_post_id: null
post_id: "76"
tags:
  - milieu
  - politiek
title: Actievoerders zijn niet de intelligentste mensen
url: /dingen/2007/06/actievoerder-zijn-niet-de-intelligentste-mensen/

---
Je kunt praten wat je wilt over het gebrek aan engagement in de samenleving en dat niemand meer bereid is tot actie maar misschien is dat wel een goed teken.

Je moet wel heel veel tijd en heel weinig intelligentie hebben om alles wat je hebt te laten vallen, ergens heen te gaan met een grote groep andere mensen en je te scharen achter een gepolariseerd standpunt en ongenuanceerde slogans.

Noem eens een voorbeeld van een demonstratie van intelligente mensen?

### Voorbeeld

Actievoerders van GroenFront ((Links-autonome groene types.)) bezetten de afgelopen week onderdelen van de route van de Betuwelijn (zie [IndyMedia](http://www.indymedia.nl/nl/2007/06/45452.shtml)). Die Betuwelijn ligt er nu toch, dan kun je hem toch maar net zo goed gebruiken ook? Ja, er is misschien natuur vernield maar als je de Betuwelijn nu buitenwerking stelt is dat pas echt zinloos geweest.

Ik dacht dat spoor het normaal gesproken goed deed bij milieubewuste mensen. Het lijkt me allicht beter dat dingen over deze treinverbinding worden vervoerd dan over de weg door Nederland, maar misschien ben ik dan niet goed ge√Ønformeerd.
