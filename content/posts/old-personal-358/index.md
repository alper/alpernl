---
title: "Goede Weg"
date: 2005-08-25T22:09:00
author: alper
categories:
  - nederlands
  - internet
  - photography
---

[Kottke schrijft het](http://www.kottke.org/05/08/googleos-webos) al en ik ben het grotendeels met hem eens. We zijn op de goede weg om alles ‘Web’ te maken. Web is goed (of temminste goed genoeg).

Ik kan nergens op zijn blog reageren, maar ik vind dat hij de Flickr mogelijkheid niet ver genoeg trekt. Digitale camera's van de toekomst zullen —hoop ik— allemaal GPS en WiFi/Bluetooth ingebouwd hebben.

WiFi/Bluetooth en dus internet in digicams zou geweldig zijn. Geweldig om foto's te kunnen nemen en ze dan direct op Flickr te kunnen zetten. En ik laat regelmatig foto's van mijn vakantie zien van mijn digicam, met een internet verbinding zou ik de complete Flickr altijd tot mijn beschikking hebben.

GPS-getagde foto's daar kun je ook zo ontzettend veel leuke dingen mee doen dat de noodzaak me duidelijk lijkt. Met een internetverbinding kun je direct een kaart opvragen van de plek waar je bent of foto's die andere mensen al van die plek gemaakt hebben.

Misschien moet ik nog even wachten tot ik een 350D koop.