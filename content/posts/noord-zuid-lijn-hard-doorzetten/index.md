---
author: alper
categories:
  - amsterdam
  - nederlands
  - politics
date: "2009-12-15T12:27:01+00:00"
title: Noord-Zuid-Lijn hard doorzetten
aliases:
  - /dingen/2009/12/noord-zuid-lijn-hard-doorzetten/

---
Veel geluiden over de NZ-lijn de laatste tijd: [“besluit aanleg Noord-Zuidlijn was verkeerd”](http://www.nrc.nl/binnenland/noord-zuidlijn/article2437949.ece/Commissie_besluit_aanleg_Noord-Zuidlijn_was_verkeerd). Azijnpissers die op elke fout in het proces zeiken, mensen die twijfelen aan het nut van de operatie [^1]. Er is zelfs serieus overwogen om ermee te stoppen door bijv. [een nieuwe politieke partij](http://www.parool.nl/parool/nl/5/POLITIEK/article/detail/271421/2009/12/10/Nieuwe-partij-wil-stekker-uit-NZ-lijn.dhtml#reageerTag).

Wat mij betreft moet de NZ-lijn er komen en nog tien door de hele Randstad heen. Bereikbaarheid is essentieel en die paar verzakte huizen zijn geen ramp, de stad is wel meer veranderd gedurende de afgelopen honderd jaar.

De mensen die voor het stoppen zijn getuigen van een onbeschrijfelijke lafheid die ik niet kan toestaan in mijn stad. Nu stoppen zou heel Amsterdam opzadelen met een collectief trauma voor de komende 50 jaar.

Er is nog wel meer over te zeggen en natuurlijk moet het proces beter aangepakt worden, maar er zijn zoveel mensen tegen alle verandering dat ik me als tegenwicht genoodzaakt zie vóór elke verandering te zijn ( [tweet](http://twitter.com/alper/status/6694393457)).

[^1]: Kijk bijvoorbeeld naar [de reacties op Joop.nl](http://www.joop.nl/politiek/detail/artikel/aanleg_noord_zuidlijn_was_fout_besluit/#comments). Het enige wat Joop.nl bewijst is dat er aan de linkerkant van het politieke spectrum net zoveel debielen zitten als aan de rechterkant.
