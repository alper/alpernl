---
title: "De dood is blind"
date: 2005-02-21T01:08:00
author: alper
categories:
  - nederlands
  - theater
  - amsterdam
---

Navertellen van toneel (zeker dit stuk) geeft meestal niet de beste resultaten. Dat ga ik dan ook maar niet proberen maar ik *moet* iets kwijt over [het toneelstuk](http://www.compagnietheater.nl/) dat ik vrijdag gezien heb. Ik had de alleen maar positieve [minirecensies](http://www.moose.nl/inhoud/minirec/voorstelling.php?voorstellingid=1967) op [Moose](http://www.moose.nl) gezien. Het stuk “Gilgamesj“ speelt nog maar tot 26 maart dus ik moest snel zijn.

Ik ben er afgelopen vrijdagavond (wanneer we allebei OV-dekking hebben) heen geweest met Jojanneke en het was **fantastisch!**

Beter toneel bestaat vast maar dat is dan zo zeldzaam dat je dit echt niet mag missen. Stukjes en beelden spoken nog steeds door mijn hoofd.

Even voor mijn doelgroep: studenten normaal 12 € en op dinsdag 8 €. Gaan!

[Fedja van Huêt](http://www.abovetheline.de/version_001/gfx/schausp_gr/huet.jpg) en [Stefaan Degand](http://www.academievaneyck.be/kso/afbeeldingen/tapasonline/Degand.jpg) als hoofdpersonen zijn goed en hebben er veel lol in. Hun vriendschap als Gilgamesj en Enkidu zie je alleen in de eerste helft maar het is leuk om ze te zien vechten, ginnegappen en voozen.

Ze worden goed ondersteund door [Bracha van Doesburgh](http://www.pieterkuijt.nl/040802bracha.jpg) (Sjamhat) en Anneke Blok (Ninsun) en Harry van Rijthoven en Theu Boermans zelf treffen ook erg goed.

Op Moose staat wel een paar keer te lezen dat mensen het heel jammer vonden dat Enkidu in het tweede deel niet meer te zien is. Dat is ook wel jammer maar ik vond zelf het tweede deel een stuk sterker dan het eerste. In het eerste deel gebeurt heel veel maar dat heeft allemaal weinig ‘richting’ tot Enkidu ziek wordt. Vanaf dat moment begint het echt te lopen.

Het tweede deel gaat alleen maar over Gilgamesj die op zoek is naar de onsterfelijkheid en de zin van zijn leven. Omdat hij dat in zijn eentje doet en ik denk ook omdat Fedja van Huêt Gilgamesj zijn reis, zijn noodzaak en zijn vertwijfeling zo sterk neerzet, werd ik veel meer door het verhaal meegenomen.

Het verhaal en het acteurwerk zou je spectaculair goed kunnen noemen maar wat echt spectaculair is, zijn de special effects die je ziet. Allemaal echt dus, en overtuigend en bedriegelijk.

Vertellen wat er gebeurt zou spoilen zijn maar geloof me wat ze doen met decor, water, wind, vuur en licht is echt bizar.

![](http://www.compagnietheater.nl/cms/cmsfileman/thumb.asp?fid=vlvq8rw&xs=103&ys=147)