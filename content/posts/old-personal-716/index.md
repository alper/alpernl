---
title: "Mede mogelijk gemaakt door de kraakbeweging"
date: 2006-10-02T00:17:00
author: alper
categories:
  - nederlands
---

Ik snap het wel, maar ik snap het toch ook weer niet. Krakers hebben veel goede dingen gedaan. Ze hebben Paradiso gered van de sloop en ze kaarten maatschappelijk onrecht aan met hun acties. Dat zijn goede dingen.

Toch snap ik het niet.

Op mijn rondje door Delft kwam ik vandaag weer langs het pand op de Oranje Plantage hier in Delft. Dat is een mooi groot pand in het centrum waar op de gevel een spandoek prijkt: [“Mede mogelijk gemaakt door de kraakbeweging”](http://www.krakengaatdoor.nl/) (zie [foto bij Indymedia](http://indymedia.nl/nl/2006/06/36908.shtml#comment.62946)). In het pand wonen mensen royaal met uitzicht op de Schie.

Ik snap niet wat ze dan precies met dat spandoek willen zeggen.

Een mogelijke interpretatie: Zij wonen vanwege een kraakactie in een kapitaal pand in het centrum van Delft. Dat is voor mij en veel andere mensen onbetaalbaar. Als wij de kans krijgen moeten we vooral zelf ook wat gaan kraken want de woningmarkt zit toch muurvast.