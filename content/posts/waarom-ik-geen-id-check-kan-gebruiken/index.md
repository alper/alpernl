---
_wpas_done_all: "1"
author: alper
categories:
  - berlin
  - nederlands
  - politics
date: "2024-09-12T07:51:49+00:00"
guid: https://alper.nl/dingen/?p=17600
parent_post_id: null
post_id: "17600"
title: Waarom ik geen ID-Check kan gebruiken
aliases:
  - /dingen/2024/09/waarom-ik-geen-id-check-kan-gebruiken/

---
Met een nieuwe identiteitskaart of paspoort die je in het buitenland krijgt (als je niet meer in Nederland woont), kun je niet meer ID-Check van DigiD gebruiken.

Ik vroeg me af waarom dat was en kreeg dit antwoord:

> Identiteitsbewijzen die in het buitenland worden uitgegeven, worden door de Rijksdienst voor Identiteitsgegevens (RvIG - uitgever van de Nederlandse identiteitskaart en paspoort) niet in de Basisregistratie Personen (BRP) geregistreerd. DigiD gebruikt de BRP tijdens de ID-check om te controleren of het identiteitsbewijs (ID) een geldig ID is dat bij die gebruiker hoort. Dat kan dus niet wanneer het ID-bewijs in het buitenland is uitgegeven. Om deze grote groep mensen in het buitenland toch te helpen, controleert de DigiD app tijdens de ID-check het burgerservicenummer (BSN) in de chip van identiteitsbewijzen die in het buitenland zijn uitgegeven. En vergelijkt dan of dat overeenkomt met het BSN dat hoort bij het DigiD-account van de gebruiker.
>
> De RvIG heeft om veiligheidsredenen besloten om per augustus 2021 het BSN uit de chip te verwijderen. Daarom is het niet meer mogelijk voor de DigiD app om het BSN uit te lezen van de chip en kan de gebruiker dit ID-bewijs dus niet meer gebruiken voor de ID-check. Het scannen van de QR-code op het ID-bewijs mag ook niet, want dat kan eenvoudig vervalst worden. De ontwikkelaar van de DigiD app is Logius.
>
> [https://www.rvig.nl/wijzigingen-nederlandse-identiteitskaart](https://www.rvig.nl/wijzigingen-nederlandse-identiteitskaart)
>
> [https://www.rvig.nl/wijzigingen-model-paspoort-2021](https://www.rvig.nl/wijzigingen-model-paspoort-2021)

Mijn BSN zit dus niet meer in de chip op het document wegens "veiligheidsredenen".

Ondertussen heb ik een Europese digitale pas gekregen in Duitsland en kijk of ik die kan gebruiken voor online dienstverlening, maar zoals ze al zeggen: "Inlogmiddelen van andere Europese landen kunnen steeds vaker worden gebruikt om online zaken te regelen met Nederlandse overheidsorganisaties."

Steeds vaker betekent in dit geval: bijna nooit. We zullen zien.
