---
author: alper
date: "2007-08-29T13:54:30+00:00"
title: Terugvlucht ook verplaatst
aliases:
  - /dingen/2007/08/terugvlucht-ook-verplaatst/

---
Waar ik al bang voor was is gebeurd, mijn terugvlucht met Corendon is ook verplaatst van 05:35 's ochtends naar 14:30 's middags diezelfde dag. Het toeval wil dat een meisje van een Turks stel die ik ontmoette in Palmyra diezelfde vlucht heeft.

Toen we dat bespraken kwam ook al naar voren dat het Sabiha Gökçen vliegveld niet heel erg bereikbaar is midden in de nacht en dat een taxi een flink smak geld gaat kosten. Enige optie was dus om de laatste bus erheen te pakken en dan vanaf 01:00 te wachten.

Dat hoeft nu dus allemaal niet meer en het zou perfect uitkomen. De checkin voor mijn vlucht van Eindhoven naar Londen Stansted begint een half uur na de geplande landing van mijn vlucht uit Istanbul om 17:35. Enig probleem is alleen dat Corendon het op de dag zelf ook niet zo nauw neemt met vluchttijden dus stel dat we een vertraging van een uur ofzo krijgen dan mis ik mijn aansluitende vlucht.

Ik denk dat ik zo voor de volgende dag nog een goedkope charter naar Londen boek. Beter een vlucht teveel boeken dan de belangrijke dingen daar missen.
