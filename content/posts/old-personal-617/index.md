---
title: "Corporate Blogging"
date: 2006-05-08T11:08:00
author: alper
categories:
  - nederlands
---

Er zijn een paar bedrijven actief bezig met bloggen. Deze initiatieven zijn lovenswaardig en ik heb het idee dat ze echt hun best doen om een leuk verhaal naar buiten te brengen.

[Macaw](http://www.macaw.nl) had natuurlijk al wat dingen naar buiten gebracht over hun interne weblogcultuur en [hoe leuk dat bij hun is](http://www.echtleukwerk.nl/EchtLeukWerk.aspx). Nu moet ik zeggen dat die cultuur naar buiten vertalen nog wat werk kan gebruiken. Op [blogs.macaw.nl](http://blogs.macaw.nl/) staan wat blogs van Macaw medewerkers die erg leuk begonnen maar op het moment maar sporadisch ge-update lijken te worden.

Het blijkt dus dat het heel belangrijk is dat een blogger zelf een drang heeft om te schrijven die niet van boven opgelegd is. Het blijven verzinnen van nieuw materiaal en het schrijven van leuke stukjes kun je niet afdwingen. Het resultaat daarvan is uiteindelijk negatief voor zowel de weblogger als zijn publiek.

Uitdaging voor Macaw is het leven inblazen van hun goed neergezette blog infrastructuur en het momentum van hun lancering weer op te pakken.

[AMIS](http://www.amis.nl) is een Java/Oracle solution provider die [een puur technisch blog](http://technology.amis.nl/blog/) heeft over Oracle en Java. Ze hebben een waanzinnig hoge frequentie van schrijven van meestal een paar stukjes per dag over verschillende onderwerpen. Ik ben er niet achter of dat nou door één persoon gedaan wordt of door meerdere (er staat geen naam bij de stukjes).

Ik ga meestal zelf niet diep genoeg in op de stukjes om een uitspraak te kunnen doen over de kwaliteit en diepgang. Ik ben niet echt een fan van Java en aan Oracle brand ik me liever niet. Het ziet er in ieder geval goed uit.

En wat doet [TOPdesk](http://www.topdesk.nl) in dit verhaal? Na een tijdje stil gelegen te hebben, is er weer vooruitgang te bespeuren. De lancering komt binnen de komende paar weken, tot dan zou ik zeggen: [‘watch this space.’](http://www.roelonsoftware.com/wordpress/)