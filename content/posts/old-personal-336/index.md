---
title: "Safari"
date: 2005-07-17T02:48:00
author: alper
categories:
  - nederlands
  - internet
  - reading
---

Nee, dit gaat niet over de hele [brakke browser](http://www.apple.com/macosx/features/safari/) van Apple maar over de [online boekendienst](http://safari.oreilly.com/) van O'Reilly. Met een abonnement op Safari kun je zoeken door en lezen in alle(!) boeken van O'Reilly.

Nu kwam ik een nieuwe dienst van ze tegen: [SafariU](http://www.safariu.com). Met SafariU kunnen leraren voor een vak zelf een boek samenstellen uit onderdelen van bestaande boeken en eigen materiaal en dit laten drukken voor weinig geld. Er kan nog veel meer maar dat wordt uitgelegd in [deze goede Flash-presentatie](https://www.safariu.com/safari_final.swf).

Ik vind dit interessant omdat mijn leraren op de [TU](http://tudelft.nl) hier tegenaan lopen. Voor de meeste vakken zijn geen goede boeken dus proberen leraren zelf dat gat op te vullen met zelf bij elkaar geraapt materiaal. SafariU maakt dat makkelijk en biedt nog wat meer faciliteiten.