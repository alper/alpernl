---
_edit_last: "2"
_last_editor_used_jetpack: block-editor
_wpas_done_all: "1"
author: alper
categories:
  - games
  - nederlands
  - publicity
date: "2014-09-03T10:07:10+00:00"
guid: http://alper.nl/dingen/?p=5052
parent_post_id: null
post_id: "5052"
title: Recensie Desert Golfing in de nrc.next
url: /dingen/2014/09/recensie-desert-golfing-in-de-nrc-next/

---
[![screen520x924](/dingen/wp-content/uploads/2014/09/screen520x924.jpeg)](/dingen/wp-content/uploads/2014/09/screen520x924.jpeg)

In de [nrc.next](http://www.nrc.nl/) van vandaag staat [de eerste helft](https://blendle.nl/i/nrcnext/golfen-in-de-woestijn/bnl-nn-20140903-1415978) van mijn recensie van de iOS sensatie [Desert Golfing](https://itunes.apple.com/us/app/desert-golfing/id902062673?mt=8). Hier is de rest:

> Desert Golfing is een game over golfen in de woestijn. In een twee-dimensionaal pastelkleurig woestijnlandschap moet je een bal de hole in schieten. Je vinger bepaalt de kracht en de hoek van je slag en als je loslaat vliegt de bal weg. Hoe ver je bal komt, hoe vaak hij stuitert en hoe lang hij doorrolt voelen perfect, eigenlijk precies alsof je echt golf speelt in een woestijn. Alleen ben je hier na 18 holes niet klaar. De maker laat niet veel los maar spelers hebben ontdekt dat er duizenden willekeurig gegenereerde woestijnlandschappen—de een moeilijker dan de andere—wachten om gespeeld te worden. Of er een einde aan komt weten we niet. De combinatie van eenvoud en oneindigheid maken dat je Desert Golfing lang kunt blijven spelen. Het is een fijn tussendoortje voor onderweg en tegelijkertijd een meditatie op hoeveel er met heel weinig mogelijk is.
