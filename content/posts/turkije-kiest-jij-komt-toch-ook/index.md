---
author: alper
date: "2007-07-22T22:55:37+00:00"
guid: http://alper.nl/dingen/2007/07/turkije-kiest-jij-komt-toch-ook/
parent_post_id: null
post_id: "100"
tags:
  - journalistiek
  - politiek
  - reizen
title: Turkije kiest - Jij komt toch ook?
aliases:
  - /dingen/2007/07/turkije-kiest-jij-komt-toch-ook/

---
Morgen zijn er verkiezingen in Turkije. Dit zijn redelijk controversiÃ«le verkiezingen om een boel redenen. De belangrijkste daarvan is het feit dat de [AKP](http://www.akparti.org.tr/) afstevent op een flinke overwinning. De AKP is een islamitische partij en dat ligt wat ongemakkelijk in Turkije. Ik heb al [gereageerd op Sargasso](http://www.sargasso.nl/archief/2007/07/19/turkije-kiest-koers/#comment-236203). Nu hier wat uitgebreider.

In de afgelopen weken heeft [Ben Hammersley](http://www.benhammersley.com/) voor de [BBC](http://news.bbc.co.uk/) verslag gedaan van de situatie in Turkije in zijn ["Turkish Journey"](http://news.bbc.co.uk/1/hi/in_depth/europe/2007/webreporter_turkey/) ((In de Volkskrant van afgelopen zaterdag ook een aardig artikel over de Turkse splagaat.)). Met een minimale bemanning en uitrusting liet Hammersley een knap staaltje van digitaal multi-channel journalistiek ( [motivatie](http://news.bbc.co.uk/2/hi/uk_news/magazine/6240878.stm)) zien. Hij reisde de vier hoeken van Turkije af om de verschillende perspectieven op de verkiezingen te belichten.

Zijn verslag over Turkije is goed maar zijn berichten van achter de schermen zijn ook ontzettend interessant. Boeiend om te zien hoe met drie mensen zoveel verslag kan worden gedaan. Zie op [YouTube](http://youtube.com/BenHammersleyBBC) zijn filmpjes en live segmenten op BBC World. Zijn documentaire wordt maandagochtend nog om 09.30 (CET) uitgezonden op BBC World. Ik heb hem al gemailed met de vraag of hij nog ergens online beschikbaar komt binnenkort.

[![Demagoguery](http://farm2.static.flickr.com/1184/865841867_16f16a6d2e_m.jpg)](http://www.flickr.com/photos/alper/865841867/ "Photo Sharing")

Hoor ik net [Ebru Umar](http://www.ebruumar.nl/) ((Ik vond haar vroeger cooler dan nu.)) tegenover een genuanceerde Joost Lagendijk op [het oog](http://www.nos.nl/nosjournaal/oogopmorgen/achterdeschermen/organisatie/index.html) nog even wild en voorspelbaar om zich heen slaan tegen de AKP. Vergelijkbaar met de bekrompen seculier die wordt beschreven in [dit artikel van Akyol](http://www.thewhitepath.com/archives/2007/07/the_sum_of_all_secular_fears.php). Rhetoriek en vergelijkingen dat met de AKP Turkije verandert in een soort Iran zijn grof overtrokken.

Vergelijkbaar met het feit dat in Nederland het CDA de grootste partij is, is het niet ontzettend vreemd dat in Turkije een partij als de AKP de grootste is ((Ik vind het geval in Nederland eigenlijk vreemder. Je zou denken dat Nederlanders losser zijn van de kerk.)). In [Akyol's vervolgstuk](http://www.thewhitepath.com/archives/2007/07/the_sum_of_all_secular_fears_a_sequel.php) laat hij zien dat de moslims van de AKP ver af staan van extremisten en juist een sterke reformatie doormaken onder invloed van globalisering en economische groei. In zijn redenering zijn de rabiate tegenstanders van de AKP juist de starre reactionairen waar niet mee te praten valt.

### De _Gurbet_ Vote

Voor het eerst in lange tijd worden de verkiezingen gehouden in de zomer en hebben de Turkse gastarbeiders ((gurbetciler)) de mogelijkheid om te stemmen ((Turkse staatsburgers mogen op Turks grondgebied hun stem uitbrengen. Het schijnt dat er voor mensen die invliegen en dus geen kiezerspas hebben stemlokalen zijn ingericht op de vliegvelden.)). Het lijkt erop dat dit in het voordeel van de AKP kan werken.Wat zouden nou redenen kunnen zijn voor mensen hier om te stemmen op de AKP?

- **Economische groei:** Turkije heeft in de afgelopen jaren meer economische groei dan ooit doorgemaakt. Er is voor het eerst in tijden sprake van economisch optimisme. Het is fijn voor Turken in Nederland als het beter gaat met de achterblijvers, maar een bijkomend effect is dat Turken remigreren omdat ze de sfeer hier niet fijn vinden en voor het eerst in Turkije betere kansen hebben.
- **Toenadering tot Europa:** De AKP is de partij die veel van de eisen van Europa heeft ingewilligd en wetswijzigingen heeft doorgevoerd. Deze toenadering tot Europa is niet onvoorwaardelijk. Onder Turken ((Zie bijvoorbeeld de moslimmeisjes bij Hammersley.)) leeft het idee heel sterk dat Turkije Europa minder hard nodig heeft dan Europa Turkije en dat Europa (terecht) bang is voor de economische, demografische, militaire en religieuze macht van Turkije. Turkije dat Europa nadert is fijn voor Turken die in Europa wonen.
- **Minder invloed van het leger:** De AKP is er veel aan gelegen om de macht van het leger in Turkije te beperken. Dit zou een afschaffing van de dienstplicht voor Turken in het buitenland dichterbij kunnen brengen ((Ook al is er op dit moment geen sprake van.)). De dienstplicht is geen ramp, maar het is een verkwisting van tijd en geld waar we zonder zouden kunnen.
- **Minder bullshit:** Ik heb tot nu toe nog nooit een touw kunnen vastknopen aan de Turkse politiek. Door de opgefokte rhetoriek en onzin die van alle kanten wordt afgevuurd is het lastig te duiden. Bij de AKP heb ik het idee dat er iets minder loze rhetoriek wordt gebezigd.

Het is een beetje de vraag wanneer de stemmen geteld zijn maar morgen wordt een spannende dag en maandag zien we wel met wat voor een Turkije we te maken hebben.Update: Hammersley mail terug dat ergens in de komende week de documentaire online te bezichtigen zal zijn.
