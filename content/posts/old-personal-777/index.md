---
title: "Nederland negatief"
date: 2007-01-13T12:13:00
author: alper
categories:
  - nederlands
---

Nederland is in veel gevallen een bijzonder negatief en conservatief land. Ik zie om me heen op alle gebieden in alle sectoren en in alle lagen een bizarre behoudzucht.

Nieuwe ideeën worden hier tegemoetgetreden met argumenten waarom het kut is en waarom het toch niet werkt. Vergelijk dit met positievere en innovatievere landen (zeg. Amerika) waar mensen gaan verzinnen hoe zo'n idee nóg beter kan.

Over de iPhone bijvoorbeeld zijn de discussies op Nederlands meest [vooraanstaande](http://www.marketingfacts.nl/berichten/20070110_valt_apple_te_ver_van_de_boom/) [marketingblogs](http://www.frank-ly.nl/de-iphone-backlash-is-al-begonnen) bijzonder negatief.

Het feit is dat als je nu een mp3-speler anders dan een iPod koopt dat je dan willens en wetens genoegen neemt met een inferieure gebruikerservaring. De iPod werkt extreem prettig en helder en heeft goede software-integratie.

Ik denk dat de iPhone datzelfde gaat doen voor GSMs tegen een kleine meerprijs. Dat maakt elke dicussie over trivialiteiten zoals in de blogs boven overbodig; dit wordt een succes.