---
title: "Thuiskopieën"
date: 2005-06-14T23:40:00
author: alper
categories:
  - nederlands
---

Iedereen wist wel dat het met die thuiskopie-heffingen niet helemaal pluis was. Nu een [bericht op Nu](http://www.nu.nl/news/540696/54/%27Wantoestanden_bij_thuiskopieheffingen_op__dvd%27s%27.html) dat dat ook echt klopt.

Het hele idee is natuurlijk compleet debiel en je pakt er mensen mee die CDs gebruiken voor legale doeleinden (backups bijvoorbeeld).

Daarnaast ben ik ook wel de bezitter van wat auteursrechtelijk beschermd materiaal. Wat programmacode, de teksten op dit blog en mijn foto's op Flickr. Het is niet ondenkbaar dat er mensen daar thuiskopieën van maken op datadragers. Ik denk dat ik dan ook maar een brief ga schrijven aan [Stichting de Thuiskopie](http://www.cedar.nl/thuiskopie/) om mijn deel van die vetpot op te eisen.

Ik ben het [laatste boek](http://www.free-culture.org/) van [Lessig](http://lessig.org) aan het lezen en daarin staat een goed citaat wat hierop (en op nog veel meer) van toepassing zou moeten zijn. Uit een vonnis van Justice Douglas waarin hij een (belachelijke) eis verwerpt: [“Common sense revolts at the idea.”](http://www.honors.montana.edu/%7Ejjc/freeculture.html#page18)