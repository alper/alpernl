---
author: alper
date: "2007-09-29T20:24:45+00:00"
title: Het is ook mijn fout dat ik ernaar kijk
categories:
  - nederlands
  - video
  - politics
aliases:
  - /dingen/2007/09/het-is-ook-mijn-fout-dat-ik-ernaar-kijk/

---
Ik kijk televisie [^1] en ik kom langs [Rondom 10](http://www.ncrv.nl/ncrv/tv/rondomtien). Hier blijven hangen en kijken is op zich al een grote fout. De publieke discussie in dit soort televisieprogramma's is gekaapt door zogenaamde ‘gewone mensen’ [^2] waar kijkers zich in kunnen herkennen.

**Discussie:** iets met islam en scholen enzo [^3]

**Voorbeeld:** “En dan zit er een meisjes in de klas te huilen omdat ze van d'r ouders thuis niet naast oudere jongens mag zitten.”Natuurlijk staat er een behoofddoekte moslima in de studio klaar om dit standpunt te verdedigen.

Zo lust ik er nog wel een paar. Je kunt uit naam van de islam wel elk willekeurig standpunt innemen wat aanstootgevend en ontwrichtend is. Dat wil nog niet zeggen dat dit ‘islam’ is. Iedere gelovige interpreteert dit op zijn eigen manier en er is niemand die kan zeggen of dat de goede manier is of niet [^4] Er zijn genoeg moslims die redelijk en weldenkend zijn [^5].
Dan stuur ik later mijn kinderen naar school met een ander geloof —dat in de Linkse Kerk— waardoor ik vind dat mijn kinderen in de klas niet naast kinderen mogen zitten waarvan de ouders VVD stemmen. Waarom niet? Wie durft er aan mí­jn geloof te twijfelen?

Niet alle moslims vinden dit soort achterlijke dingen. Het zijn alleen de achterlijken die in het oog springen zowel aan moslim-kant als aan de Wilders-kant. De media laten natuurlijk de extremen aan het woord want dat scoort zo lekker [^6]. En dan geven ze [amateurs de schuld](http://www.bright.nl/picnic-07-andrew-the-cult-of-the-amateur-keen) van een vervlakking.

[^1]: Op zich al een grote fout
[^2]: Je bent een 'gewoon mens' als je niet al te slim en redelijk makkelijk in een hokje te plaatsen bent. Al het andere is te verwarrend voor kijkers.
[^3]: Altijd goed voor een spannende uitzendinge
[^4]: Zeker in de islam niet.
[^5]: Kijk bijvoorbeeld maar naar Turkije voor grote aantallen moslims die opmerkelijk normaal zijn.
[^6]: Rondom 10 is van de NCRV waar ze geloven in scoren of scoren in geloven. Ik weet het niet.
