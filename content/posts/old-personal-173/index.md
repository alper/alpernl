---
title: "Patenten: aflevering zoveel"
date: 2005-02-28T22:11:00
author: alper
categories:
  - nederlands
  - software-engineering
  - politics
---

Ik krijg net weer een mailtje in mijn bus met een [bericht van Nosoftwarepatents.com](http://www.nosoftwarepatents.com/phpBB2/viewtopic.php?t=407). Ik las al dat de tegenpartij er al het toegestane aan zou doen en niets zou laten om deze wet erdoorheen te krijgen. Dat klopt dus, daar gaan we weer…

In het bericht word ook hard uitgehaald naar de voorzitter van de EC, Barroso. Hoe weinig stijlvol dit soort persoonlijke aanvallen zijn, in dit geval zijn ze wel redelijk terecht.

Barroso is een gefaald Minister-President van een land dat een politieke traditie heeft van nul komma nul. Tot voor kort heerste daar nog achtereenvolgens een [dictatuur](http://nl.wikipedia.org/wiki/Antonio_de_Oliveiro_Salazar) en een anarchie. Er is nu nog steeds geen vertrouwen in de regering en vallen kabinetten er dus met Italiaanse regelmaat.

Een andere speler in deze is dus Ierland dat zich Europees gezien heeft gepositioneerd als hoer van Microsoft ([ref1](http://www.nosoftwarepatents.com/en/m/politics/members.html), [ref2](http://www.nosoftwarepatents.com/phpBB2/viewtopic.php?t=397)). Ierland is afhankelijk van Microsoft en stemt daar dus ook naar. In Nederland is iets vergelijkbaars aan de hand met Philips.

Droom: Overheden zouden de morele superioriteit moeten hebben om boven dit soort gedoe te staan. Ik geef niet mijn vertrouwen aan mensen in Den Haag en Europa om te zien hoe hard ze kunnen likken. (*Eerlijk gezegd, geef ik mijn vertrouwen helemaal niet aan dit soort mensen maar dat is een ander probleem.*)

En wie is de felste tegenstander? Spanje. **¡Fuerza España!**

Prima. Laat de commissie het maar door blijven drukken. Als ze niet willen luisteren moeten ze het zelf weten. Dan kunnen we binnenkort óf zien hoe hard het parlement kan slaan óf zien hoe hol die Europese democratie eigenlijk is.