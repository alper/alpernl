---
title: "Mediawijsheid"
author: alper
categories:
  - nederlands
---

**Disclaimer:** Dit stuk is geschreven voor en [gepubliceerd op Frankwatching.com](http://www.frankwatching.com/archive/2006/10/19/Event_Mediawijsheid_in_een_gem#body). Bezoekers van Frankwatching welkom. Ik heb het hier ook staan voor mijn eigen archief.

[Upcoming.org](http://upcoming.org/) de event-site van Yahoo! begin zijn nut te bewijzen. In de [RSS-feed](http://upcoming.org/syndicate/v2/metro/362) van events in Amsterdam zag ik het event [Mediawijsheid: leven in de gemedialiseerde samenleving](http://upcoming.org/event/111554/) in [Pakhuis de Zwijger](http://www.dezwijger.nl) langskomen. Het event en [de bijbehorende wiki](http://www.mediawijsheid.org/pmwiki.php/Conferentie/Conferentie) zagen er erg interessant uit, maar nog veel interessanter voor mij was de openingsspreker: Lawrence Lessig.

![](http://static.flickr.com/94/268095000_f837a20715_m.jpg)[](http://www.flickr.com/photos/alper/268095000/)

Thema van het event was het concept *Mediawijsheid* wat in [een rapport van de Raad van Cultuur](http://www.cultuur.nl/files/pdf/advies/200507140938420.med-2005.02498-1.pdf) wordt gedefinieerd als:

> het geheel van kennis, vaardigheden en mentaliteit waarmee burgers zich bewust, kritisch en actief kunnen bewegen in een complexe, veranderlijke en fundamenteel gemedialiseerde wereld

Voor de meeste mensen die dit weblog bezoeken is mediawijsheid vanzelfsprekend. Wij navigeren moeiteloos over het internet, weten sites op waarde en betrouwbaarheid te schatten en kunnen in veel gevallen al nauwelijks meer functioneren zonder web, e-mail en chat.

De overheid signaleert dat dit niet voor iedereen opgaat en dat grote groepen mensen de boot missen. Een goede overheid moet dan ook proberen die overgang te begeleiden zonder zich er teveel mee te bemoeien.

![](http://static.flickr.com/87/268085469_9f1bf33d7f_m.jpg)[](http://www.flickr.com/photos/alper/268085469/)

![](http://static.flickr.com/100/268086387_d5d74ff901_m.jpg)[](http://www.flickr.com/photos/alper/268086387/)

Na een motiverende video-boodschap van [Minister Maria van der Hoeven](http://nl.wikipedia.org/wiki/Maria_van_der_Hoeven) ([OCW](http://www.minocw.nl)) kon de dag beginnen met de keynote van Lawrence Lessig.

**Lessig** [Lawrence Lessig](http://lessig.org) is een Amerikaans rechtsgeleerde en een van de meest vooraanstaande denkers op het gebied van recht, internet en auteursrecht. Zijn [boeken](http://www.lessig.org/content/books/) zijn erg helder geschreven en verplichte kost voor iedereen die geïnteresseerd is in de implementatie van digitaal recht. Hij signaleert excessen in de auteursrechtenwetgeving waar we in het digitale tijdperk mee opgezadeld zijn en probeert die aan te vechten [voor de rechter](http://en.wikipedia.org/wiki/Eldred_v._Ashcroft) en met initiatieven zoals de [Creative Commons](http://creativecommons.nl).

Lessig spreekt regelmatig openbaar om zijn ideeën voor het voetlicht te brengen en om steun te verzamelen. Deze presentaties zijn inhoudelijk al erg interessant maar Lessig heeft ook [een aparte presentatie-stijl](http://presentationzen.blogs.com/presentationzen/2005/10/the_lessig_meth.html) die erg gewaardeerd wordt. Zijn [Free Culture presentatie](http://randomfoo.net/oscon/2002/lessig/) is daar een goed voorbeeld van en een goede inleiding in zijn standpunt over auteursrechten.

![](http://static.flickr.com/81/268087686_7f57dc021f_m.jpg)[](http://www.flickr.com/photos/alper/268087686/)

Lessig heeft een tijdelijke aanstelling in Berlijn om tot rust te komen en te schrijven. Dat hij op dit continent verblijft maakt het voor partijen als [Kennisland](http://www.kennisland.nl/) makkelijker om hem hierheen te halen. In zijn presentatie op Mediawijsheid kwamen zijn voorgaande ideeën netjes samen met [een recent bericht over parallelle economieën](http://www.lessig.org/blog/archives/003550.shtml).

**Cultuur** In zijn presentatie gaat het om de twee soorten cultuur waarmee we te maken hebben: de Read Only-cultuurDe cultuur die gekocht en geconsumeerd *mag* worden bij gratie van grote media-conglomeraten die ons een aanbod voorschotelen in ruil voor geld. Deze cultuur kan door middel van [DRM](http://en.wikipedia.org/wiki/Digital_Rights_Management) perfect gereguleerd worden en dat worden ze ook. Mogelijkheden die er vroeger waren zoals uitlenen, doorverkopen etc. worden aan banden gelegd.