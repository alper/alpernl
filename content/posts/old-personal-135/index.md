---
title: "Confrontatie"
date: 2005-01-23T02:53:00
author: alper
categories:
  - nederlands
  - delft
---

Naar aanleiding van dat stukje over uitstellen en concentratie ben ik begonnen met opschrijven wanneer ik aan mijn studieboek zit en wanneer ik langer dan twee minuten weg ben.

Meestal studeer ik een dag, loop ik regelmatig weg om andere dingen te doen en heb ik uiteindelijk geen flauw idee hoeveel ik heb gestudeerd. Op weinig productieve dagen blijf ik een beetje achter met een leeg gevoel. Dat is nu wel anders.

Nu zie ik precies hoeveel tijd ik vandaag schoon heb besteed aan studeren: 2:36. Dit vind zelfs ik bizar weinig.

Nu moet ik er wel bij zeggen dat dit een ontzettend saai vak is met een even [saai en slecht leesbaar boek](http://aima.cs.berkeley.edu/). Ik kom er met studeren daardoor niet echt in, ik krijg geen [flow](http://www.brainchannels.com/thinker/mihaly.html) te pakken.

Ik wil dit vak dus wel graag halen. Dan hoef ik het nooit meer te zien. Het nare is dat ik de kans van halen van dit vak alleen maar kan vergroten door er nu meer tijd aan te besteden.

Dit is niet leuk, ik wil mijn beloning niet uitstellen.