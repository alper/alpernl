---
title: "Overheidssubsidie gebruikt voor illegale verpsreiding pornofilms"
date: 2006-05-04T01:01:00
author: alper
categories:
  - nederlands
---

Klinkt eng, hè? Dit is de titel van [een NOVA-item](http://www.novatv.nl/index.cfm?ln=nl&fuseaction=videoaudio.details&reportage_id=4318&selectArchiveDay=3) over het uitwisselen van films met behulp van Peer2Peer programma's. Iets wat in Nederland overigens legaal is.

De tendentieuze titel is een voorbode van de rest van het item. Ze slaan nogal wat planken mis en dit zijn de *journalisten* die een genuanceerd verhaal zouden moeten brengen?

Wat gaat er fout?

1. Ze nemen klakkeloos cijfers van de [MPAA](http://www.mpaa.org/) over waar je wel erg naïef voor moet zijn om die te geloven.

2. Er wordt nergens verteld dat met P2P-programma's ook legale dingen mogelijk zijn. Videorecorders en keukenmessen zijn ook niet verboden omdat je er iets illegaals mee kunt doen.

3. Films downloaden is in Nederland legaal omdat de politiek een handhavingsprobleem voorziet. Als je de trend bekijkt, dan zie je al dat dit alleen maar erger gaat worden. Nieuwe applicaties zoals [AllPeers](http://www.allpeers.com/) gaan het delen van bestanden met nog makkelijker maken. De strijd is **hopeloos**.

NOVA laat dan natuurlijk fossielen uit de traditionele filmwereld aan het woord die met alle macht proberen vast te houden aan hun oude manier van leven. *Innovate or die* gaat hier mooi op.