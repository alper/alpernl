---
title: "Lekker lopen"
date: 2006-03-25T23:50:00
author: alper
categories:
  - nederlands
  - sports
---

Vandaag de 10 kilometer gelopen op de [City Pier City-loop](http://www.fortiscpcloop.nl/) of zoals zij het willen de *AD Haagsche Courant 10 km loop*.

Het was lekker weer en deze 10k is een stuk minder zwaar dan die van Egmond. Een goed stuk opgelopen met Daniël en uiteindelijk eerder gefinishet dan Robbert Jan!

![](http://static.flickr.com/46/117684828_0f704bca61_m.jpg)
[

](http://www.flickr.com/photos/68599430@N00/117684828/in/set-72057594090290285)

De organisatie was net zoals vorig jaar redelijk bout. Deze keer schoot het bij de start niet op en stonden we de eerste twee minuten grotendeels stil door de grote aantallen hele langzame mensen.

Langzame mensen waren sowieso een plaag en wij waren ook veel te ver achteraan begonnen. Ik heb de complete 10k lang mensen lopen inhalen. Aan de ene kant werkt dit heel motiverend, maar het vergt ook heel veel energie die je beter kunt steken in lopen.

De finish was beter maar er stonden hordes mensen voor de hekken te wachten waardoor het niet opschoot. De Haagse binnenstad lijkt niet geschikt voor grote evenementen.

Het AD heeft [een complete site](http://www.ad.nl/city_pier_city-loop/) rond het evenement waar [de uitslagen](http://www.ad.nl/cpc_uitslagen/?pageKey=10km_1) heel laat en netjes gepagineerd (en dus compleet niet doorzoekbaar) zijn.

Ik heb alle pagina's even [aan elkaar geplakt](http://alper.nl/citypiercity_2006_10k_tijden.html).

De tijden van [TOPdesk](http://www.topdesk.nl):

- 23	Teun	37:25 - 37:48

- 419	Alexander Lohn	46:22 - 49:27

- 410	Jurgen Koster	46:40 - 49:14

- 514	Paul Middelkoop	48:23 - 50:45

- 661	Wouter Hooghiemstra	49:32 - 52:26

- 1848	Daniël Huijbens	55:55 - 1:00:38

- 1867	Alper Cugun	56:02  - 1:00:44

- 1649	Arjenne Bastiaansen	56:36 - 59:31

- 2347	Marianne Griffioen	59:07 - 1:03:54

- 2413	Marleen de Vries	59:42 - 1:04:28

- 2449	Robbert Jan Grootjans	1:00:05 - 1:04:47

- 2794	Monique	1:05:04 - 1:07:57

**Update:** Zoals Jurgen hieronder opmerkt, dit zijn de brutotijden en moeten we wachten tot het AD zo goed is om de nettotijden te plaatsen. Ik had mezelf in ieder geval geklokt op 56'00''.

De verwachte spierpijn vandaag —waar ik me half op verheugd had— blijft uit. Bij de volgende loop ([Golden Ten](http://www.goldentenloop.nl/) in Delft) dan maar onder de 50 minuten duiken.

**Update:** Ik heb de nettotijden toegevoegd. Er gaan bij mij inderdaad vier minuten af.