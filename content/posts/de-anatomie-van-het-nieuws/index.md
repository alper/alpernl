---
_edit_last: "2"
author: alper
categories:
  - nederlands
  - photography
  - reading
  - work
date: "2009-11-16T22:39:18+00:00"
guid: http://alper.nl/dingen/?p=1329
parent_post_id: null
post_id: "1329"
title: De anatomie van het nieuws
aliases:
  - /dingen/2009/10/de-anatomie-van-het-nieuws/

---
Shirky schreef pas zijn anatomie van het nieuws in: [“Rescuing the Reporters”](http://www.shirky.com/weblog/2009/10/rescuing-the-reporters/) waarin hij een krant ontleed in nieuws en restmateriaal en dan ook nog dat nieuws splitst in zelf-gemaakt en uit andere bronnen afkomstig.

Het leek me boeiend om dat hier ook te doen, dus kocht ik afgelopen vrijdag twee gedrukte exemplaren van [nrc.next](http://www.nrcnext.nl/) en wegens tijdgebrek knipte ik ze dinsdag aan stukken. [![Start](http://farm3.static.flickr.com/2578/4048416724_f8a6513a48.jpg)](http://www.flickr.com/photos/alper/4048416724/ "Start by illustir, on Flickr")

Ik kwam daarbij wat interessante dilemma's tegen. Wat Shirky hard nieuws noemt komt voor, maar daarnaast staat er in onze kranten ook veel lifestyle-achtig achtergrond materiaal. Het is dus een beetje onduidelijk in sommige gevallen waar dat bij zou moeten.

[![Separated](http://farm3.static.flickr.com/2761/4048419674_658ff3105c.jpg)](http://www.flickr.com/photos/alper/4048419674/ "Separated by illustir, on Flickr")

Maar hier eerst even de resultaten van mijn steekproef:
nrc.next totaal103g100%Advertenties19,5g19%Anders37,5g36%Nieuws46g44%Nieuws uit eigen productie34g33%

Ik vind dat er nogal wat dingen in staan waarvan ik vrij zeker weet dat het niet behoort tot de ‘iron core of news’ zoals een stukje over de inhoud van het kerstpakket, wat over freefighting, een pagina grote illustratie en een dagboek van wat politici in Suriname. Als ik die weglaat, dan hou je 18,5g (18%) stricter nieuws uit eigen productie over.

[![News or not?](http://farm3.static.flickr.com/2614/4047681713_58224347bc.jpg)](http://www.flickr.com/photos/alper/4047681713/ "News or not? by illustir, on Flickr")

Het is de vraag of we hier dezelfde conclusies uit kunnen trekken als Shirky doet voor zijn krant. Maar zijn betoog dat er weinig origineel nieuws is en dat de verslaggevers gered kunnen worden in non-profit instanties is misschien zo gek nog niet.

Kranten maken een herdefinitie door offline en online en de hoeveelheid écht eigen nieuws wordt minder. Wat ze dan wel doen: becommentariëren van nieuws op [blogs](http://www.nrcnext.nl), smaakgids zijn voor mensen met weinig tijd, lifestyle magazine spelen. Daarnaast wordt er strak gestuurd op de kosten en weinig geïnvesteerd in digitale infrastructuur vanwege het korte termijn-winstoogmerk. Terwijl het volgens sommigen [niet eens zó slecht](http://www.slate.com/id/2233849/) gaat met de krant.

In ieder geval kan ik hier nog wel veel over schrijven maar ik ga zaterdag op vakantie en bewaar het voor volgende posts. De gegevens van het verknippen wilde ik alvast publiceren.
