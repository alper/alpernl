---
title: "Namaste"
date: 2006-02-27T22:23:00
author: alper
categories:
  - nederlands
---

Vanmiddag bij [TOPdesk](http://www.topdesk.com) onze eerste les Ashanta Yoga gehad. De nieuwe lunchruimte helemaal leeggeruimd en een berg matjes neergelegd. We kregen les van [Jeanet Heilbron](http://www.jnana.nl/).

Het was erg leuk, en redelijk inspannend. Veel van de houdingen in de rekbewegingen kende ik wel van de capoeira warming up maar dit was meer gericht op ontspanning. Schouderstand bijvoorbeeld (volgende keer gaan we de hoofdstand doen). En de pilates oefeningen waren een stuk ‘tammer’ dan ik gewend ben. Uiteindelijk sloten we af met een totale ontspanningsoefening.

Het is best wel inspannend (zweet) en ik geloof wel dat het goed voor je is. Ik moet alleen wel mijn best doen om niet hard te lachen elke keer als het gaat over chakra's en dat soort onzin.

En toen —klaar met de les— helemaal opgewarmd en uitgerekt was het afgelopen. Wat dan? Voortaan als ik tijd heb, ga ik maandag na yoga wel naar capoeira. Dat lijkt me een goed vervolg.