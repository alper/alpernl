---
author: alper
categories:
  - internet
  - nederlands
date: "2008-05-09T06:47:28+00:00"
title: Breedband luchtkastelen
aliases:
  - /dingen/2008/05/breedband-luchtkastelen/

---
Ik zat gisteren op station Leiden verlegen om een klein beetje internet om iets op te zoeken. Voor die paar minuten had ik geen zin om aan KPN €5,95 te betalen voor een uur toegang, dus ik _war walkte_ een beetje om me heen.

Nu zijn er rond Leiden genoeg draadloze netwerken, maar ze zitten vrijwel allemaal dicht wat wel enigzins begrijpelijk is als je in de buurt van het station woont. Ik ben ondertussen gewend om als ik langs Den Haag HS kom bij het gebouw van de globe in de trein te kunnen internetten met het [groetjes van Q42.nl netwerk](http://www.q42.nl). Hoe erg is het om die gastvrijheid aan te bieden? Kleine kans dat mensen uren op het station rondhangen om van jouw internet gebruik te maken ((Zeker niet gezien hoe slecht Nederlandse stations zijn ingericht.))
[Coworker.nl](http://coworker.nl) heeft ook nog geen enkel café of kantoor met draadloos internet op de kaart staan voor Leiden.

Alternatief is het [Wireless Leiden](http://www.wirelessleiden.nl/) netwerk wat ondertussen inderdaad een redelijke dekking heeft, ook op het station kun je verbinden met een zogenaamde _omni_ maar wat compleet waardeloos is. Ik weet het, het is een vrijwilligersinitiatief maar wel een met een zekere pretensie en waar veel moeite in gestoken is. Als ik dan een verbinding kan maken met het netwerk, maar niet kan internetten is dat erger dan waardeloos ((Vandaar deze [tweet](http://twitter.com/alper/statuses/805682867).)). Wat heb je aan een netwerk zonder internet?

Een [kleine stimulans](http://www.schneier.com/blog/archives/2008/01/my_open_wireles.html) voor mensen om hun netwerk open te zetten [zoals ik gedaan heb](/dingen/2008/01/steel-mijn-internet/), komt een stuk meer in de buurt ((Er is bijna overal internet, maar door angstzaai-politiek van de consumentenbond e.d. sluiten de meeste mensen hun draadloos af.)) van een draadloos utopia zoals dat al bestaat in andere steden: Talinn, Singapore. Dit zijn zogenaamd landen die minder ontwikkeld zijn maar als je lees dat [Singapore gaat investeren in 3Gb verbindingen](http://jtaplin.wordpress.com/2008/05/06/broadband-as-it-should-be/#comments) naar elk huis ((Het hele concept dat de overheid zich niet moet mengen in de marktsector en geen speler/investeerder kan zijn, is zwaar achterhaald. Nederland zal wel weer het laatste land ter wereld zijn dat niet zijn eigen belangen behartigt.)), dan kan het niet lang meer duren voor Nederland op wereldschaal het achterlijke land is.
