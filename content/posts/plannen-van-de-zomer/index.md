---
author: alper
categories:
  - nederlands
  - delft
  - travel
date: "2007-07-05T14:38:22+00:00"
title: Plannen van de zomer
aliases:
  - /dingen/2007/06/plannen-van-de-zomer/

---
Ik moest afgelopen week studeren voor mijn laatste tentamen deze woensdag ((in4012 Real Time AI and Speech Recognition wat ik gruwelijk hard heb ingekopt.)) dus toen ging ik als vanzelf andere dingen doen.

Plannen maken voor van de zomer is bijvoorbeeld een leuk tijdverdrijf, bijvoorbeeld alle dingen die ik wil doen op een rijtje. zetten en zien waar er gaten vallen om veel te werken of op vakantie te gaan. Toen een beetje gezocht op low-cost airlines om te zien wat er mogelijk is in die gaten.

Vandaar ook [deze Jaiku](http://alper.jaiku.com/presence/4773762). Ik heb Turkije ondertussen wel genoeg gezien, maar het is een prima uitvalsbasis om de omliggende landen te bekijken en dan gaat mijn interesse niet uit naar de Europese kant.

[![](http://farm1.static.flickr.com/141/335105386_407b25778b_m.jpg)](http://www.flickr.com/photos/xslim/335105386/)_Foto door [xslim](http://www.flickr.com/photos/xslim/)_

Mijn moeder flipte bij het idee, maar hoe meer ik erover lees hoe veiliger, leuker en bijzonderder een reisbestemming Syrië me lijkt. Naar verluid buitengewoon vriendelijke mensen, ontzettend veel historische dingen te bekijken, geen massatoerisme en een kans om wat [Arabisch](/dingen/category/arabisch/) in het wild te horen.

[![](http://farm1.static.flickr.com/68/246402136_e9dd593d10_m.jpg)](http://www.flickr.com/photos/zerega/246402136/)_Foto door [zerega](http://www.flickr.com/photos/zerega/246402136/)_

Ik word bij reisbestemmingen wel beïnvloed of er al mensen heen zijn geweest die ik ken. Georgië zou eventueel ook kunnen, maar het is redelijk ver weg en ik ken al mensen die daar geweest zijn.

[![](http://farm1.static.flickr.com/76/223382499_74a2db0bff_m.jpg)](http://www.flickr.com/photos/jungle_boy/223382499/)_Foto door [Jungle Boy](http://www.flickr.com/photos/jungle_boy/)_

Dus zodra blijkt dat ik mijn tentamen echt gehaald heb en ik dus vrij ben van half augusuts tot begin september, maar even wat tickets gaan boeken.
