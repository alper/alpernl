---
author: alper
date: "2007-09-11T23:05:29+00:00"
guid: http://alper.nl/dingen/2007/09/afreizen-en-afstuderen/
parent_post_id: null
post_id: "123"
tags:
  - reizen
  - zomerreis-2007
title: Afreizen en afstuderen
aliases:
  - /dingen/2007/09/afreizen-en-afstuderen/

---
Ik was op het einde van mijn reis afgelopen weekend nog even in Londen voor een paar leuke events.

### Impressie van Engeland

Engeland lijkt wat mij betreft erg op één van mijn minst favoriete Oost Europese landen: Polen ((Al kwam ik in Syrië wel [twee coole Polen](http://www.flickr.com/photos/alper/1292850467/in/set-72157601795954750/) tegen uit Krakow.)). Overeenkomsten:

- Mensen zijn er bovenmatig vaak dronken.
- Het lokale eten is niet te vreten.
- Dingen zien er shabby uit.

Daarnaast snap ik niet waarom in Engeland alles zo duur moet zijn. Het is toch niet zo alsof ze daar een soort hyperinflatie hebben doorgemaakt, toch? En veel krijg je er niet voor terug. In Kopenhagen zijn dingen ook veel duurder dan in Nederland, maar daar ziet ook alles er beter uit ((Het land en de mensen.)).

[![Expensive Ticket](http://farm2.static.flickr.com/1196/1356585751_6227c39ee7_m.jpg)](http://www.flickr.com/photos/alper/1356585751/ "Photo Sharing")

Één ding wat rond Londen echte en ramp is, zijn de treinen. Voor mijn rit van Brighton naar Stansted betaalde ik Â£33,50. Dat is volgens mij best veel geld, zeker als je bekijkt wat je ervoor terug krijgt. Voor dit bedrag kun je in Turkije in alle comfort 1500km reizen en zelfs in Nederland krijg je er bijna een enkeltje Parijs voor. In Engeland mag je ervoor in een trein zitten die 30 jaar oud lijkt en nooit onderhoud heeft gehad. Deze trein boemelt door Londen heen en staat hier en daar zonder reden stil.

### Terug in Nederland

Vergeleken met Engeland en andere landen snap ik nu wel beter waarom mensen die Nederland bezoeken het zo geweldig vinden. Al zijn hier ook nadelen op te noemen. Mensen zijn hier niet op hun vriendelijkst en er is een aardige groep die de basics van beschaving niet doorheeft. Geland op Schiphol al met een paar van dit soort gevallen geconfronteerd maar niets om me druk over te maken. Ik ga me sowieso niet erg druk maken de komende tijd.

### Reflectie

Morena vroeg me vandaag of ik was uitgerust op vakantie. Niet echt maar je krijgt wel andere dingen terug. Ik ben bijvoorbeeld afgevallen en niet eens echt ziek geweest ((Ik had meer last van mijn maag in Turkije dan in Syrië.)). De stress en het continu lopen en onderweg zijn doet je heel veel calorieën verliezen, en je neemt niet altijd de moeite om dat allemaal weer aan te vullen. In ieder geval doordat je veel dingen ziet en meemaakt relativeer je meer en zijn dingen die gebeuren niet meer zo erg of boeiend. Verder zie je hoe anders mensen leven in andere delen van de wereld en daardoor kun je dingen beter plaatsen. Door de afstand die je letterlijk hebt genomen van je eigen leven doet je dingen herevalueren.

Ik heb al wat veranderingen op het oog en ik kan niet wachten om langer en verder weg te gaan.

### Reizen in de toekomst

Het wordt eigenlijk alleen maar beperkt door tijd, geld en mijn beschikbaarheid. Ideeën waren al om volgend jaar of de Baltische staten en Scandinavië te doen of nog wat te sparen en een maand of vier Zuid Amerika te gaan zien.

Maar in deze hoek wil ik nog wel meer zien. Ik heb nu gemerkt dat je in weinig tijd zonder al teveel stress veel kunt reizen en zien. Volgende keer drie of vier weken en dan invliegen op Trabzon, dan via Kars ((Waar het boek Sneeuw van [Orhan Pamuk](http://en.wikipedia.org/wiki/Orhan_Pamuk) zich afspeelt.)) naar Georgië, [Tblisi](http://en.wikipedia.org/wiki/Tblisi) en [de geboorteplaats van Stalin](http://en.wikipedia.org/wiki/Gori%2C_Georgia) bezoeken, dan wel of niet [Armenië](http://en.wikipedia.org/wiki/Armenia) in met mijn Nederlandse paspoort en daarna naar [Azerbaijan](http://en.wikipedia.org/wiki/Azerbaijan) om het mausoleum van [Nezami](http://en.wikipedia.org/wiki/Nezami) te bezoeken en Baku en de Kaspische zee te zien, daarna Iran in en [Tabriz](http://en.wikipedia.org/wiki/Tabriz), [Tehran](http://en.wikipedia.org/wiki/Tehran) en [Isfahan](http://en.wikipedia.org/wiki/Isfahan) zien, als het kan misschien nog naar [Ashgabat](http://en.wikipedia.org/wiki/Ashgabat) (( [Dit](http://en.wikipedia.org/wiki/Image:IndependenceMonumentAshgabat.jpg) is toch wreed!)) en terugvliegen via Dubai.
