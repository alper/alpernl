---
author: alper
date: "2007-06-19T13:13:05+00:00"
title: Livestro pakt zijn biezen
categories:
  - nederlands
  - politics
aliases:
  - /dingen/2007/06/livestro-rot-eindelijk-op/

---
[Fok meldt](http://frontpage.fok.nl/nieuws/78040) dat Joshua Livestro bij [Buitenhof](http://www.buitenhoftv.nl) de laan uit is gestuurd. Dit is een goede zaak. Toen hij aantrad [viel het al tegen](/blog/alper/815) en veel beter is het er niet op geworden.

Als columnist kwam Livestro simpelweg niet scherp en intelligent genoeg over en dan is het snel afgelopen.

Uiteraard zoekt Livestro de oorzaak niet bij zijn eigen tekort geschoten kwaliteiten maar haalt hij in de Telegraaf uit naar de redactie. Die redactie is waarschijnlijk ook zo links als de pest [^1], maar iemand als [Paul Cliteur](http://www.vpro.nl/programma/buitenhof/zoeken/?qr=cliteur&scope=Buitenhof) heeft zonder problemen bij Buitenhof zijn columns kunnen uitspreken [^2].

Had hij het venijn bij [de Telegraaf](http://www.telegraaf.nl/binnenland/65897991/Commentator_Livestro_voor_NPS_te_rechts.html?p=2,1) [^3] [^4] vandaag in zijn columns gestopt, was het misschien iets beter afgelopen.

### Update

Buitenhof komt met een persbericht als reactie:

> Televisiecolumns vereisen een specifieke kwaliteit en helaas voldeden de columns van de heer Livestro niet aan de door Buitenhof gewenste kwaliteit.

Mijn woorden.

[^1]: “het zijn in feite veredelde melkertbaanprojecten voor kansarme linkse journalisten” bevat misschien een kern van waarheid maar om dan voor te stellen FoxNews hierheen te halen toont wel weinig benul.
[^2]: Of is dit staaltje logica te hoog gegrepen?
[^3]: Op zich al reden genoeg om te twijfelen aan de intellectuele capaciteiten van iemand die zich vrijwillig met de Telegraaf associeert.
[^4]: En er zijn [kamervragen](http://www.telegraaf.nl/binnenland/65925631/Kamervragen_over_ontslag__rechtse__columnist.html?p=1,1#reacties) gesteld.
