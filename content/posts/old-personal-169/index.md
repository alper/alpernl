---
title: "Pauw"
date: 2005-02-23T19:47:00
author: alper
categories:
  - nederlands
  - delft
---

Ik liep gisteren [de vergulde pauw](http://62.212.64.187/delftweb/pages/vpauw/site.html) binnen. Silvia d'r ontkalkingsmiddel is op en als dat op blijft dan leeft ze niet zo heel lang meer. Dan gaat haar boiler verkalken en doorlekken etc. Geen prettig einde voor zo'n mooi espresso-apparaat.

Stond binnen de verkoop-meneer te kletsen met die vent van de [a-tembo](http://www.alper.nl). Hij zal mij niet herkend hebben maar die gasten van de a-tembo zijn voor mij *local celebrities*. En daar bij a-tembo krijgen ze dus wel fatsoenlijke koffie en thee te drinken.

We kregen toen een demo van een nieuwerwetsige espressomachine. Zo'n volautomaat, niks voor mij. Met de volgende feature: er zit een lampje bij de koffietuit die een hoerig soort blauw licht op je glas schijnt. Heel gaaf!

Ik kreeg van de pauw weer een assortimentsgids mee. Meestal gooi ik die weg, maar het heeft misschien meer zin om dat ding te gebruiken als proefgids. Zeker nu ik weet dat de espresso die ze daar verkopen (veel) goedkoper kan zijn dan [Illy](http://www.illy.com).