---
title: "Gadget-gekte"
date: 2006-01-25T18:59:00
author: alper
categories:
  - nederlands
  - internet
---

Ik liep vanmiddag de T-mobile winkel binnen met [het idee om een SonyEricsson K700i te regelen](/blog/alper/505). Daar kreeg ik te horen dat ding al hopeloos verouderd was. De opvolger, de K750i, was ook niet echt meer leverbaar.

Het leek een hopeloze situatie. Het enige wat erop zat was om een [W800i Walkman Phone](http://www.sonyericsson.com/walkmanphone/mainpage.aspx) aan te schaffen.

Bij T-mobile hebben ze nu een nieuwe abonnementssoort: [Flex](http://www.t-mobile.nl/persoonlijk/htdocs/page/telefoons_en_tarieven/flex_persoonlijk.asp). Dit abonnement schaalt elke maand op (naar goedkopere tarieven) als je meer gebeld hebt. Het is dus het voordeligst om het goedkoopste abonnement  te nemen.

Fijne klantenservice in de winkel ook, goed advies en prettige sfeer (bedankt Maartje).

De enige reden om een duurder abonnement te nemen is als je meer korting wilt op een nieuwe telefoon. Ik kwam voor een contractverlenging (van 6 jaar oud), dus dat was op mij niet van toepassing. Daarom heb ik nu een T-mobile Flex 10 abonnement.

Met dit abonnement moest ik nog â‚¬25 bijbetalen voor het toestel. Een GSM met camera, FM-radio, hands free set, in-ear hoofdtelefoons en een MemoryStick van 512MB meegeleverd. Volgens mij een hele fijne deal.

![Test](http://static.flickr.com/40/91056252_6bf25fe51a_m.jpg)[](http://www.flickr.com/photos/alper/91056252/)

Het ding bevalt geweldig. Ik heb al mijn eerste foto naar Flickr ge-MMS't, de radio doet het prima, Bluetooth synchronisatie van contacten en afspraken ging ook vlekkeloos en ik moet alleen nog even uitzoeken hoe ik die MemoryStick vol krijg met MP3s (nog niet zo voor de hand liggend op een Mac).