---
title: "Actie Thuiskopie"
date: 2005-11-05T14:17:00
author: alper
categories:
  - nederlands
---

[Kenneth is pissed](http://www.kennethverburg.nl/weblog/archives/2005/11/05/chagrijnig.php) en ik ook. Ik raak meestal pissed als ik zie wat voor achterlijke ideeën en plannen de overheid heeft over computers. Maar pissed blijven is moeilijk en nutteloos, je kunt beter iets doen.

Maar wat kun je doen? Je kunt de petitie tekenen, maar dat voelt aan als zo weinig. Verder kun je politieke partijen waarvan je denkt dat ze je standpunt zouden moeten behartigen spammen. Misschien luisteren ze, misschien zijn ze voor rede vatbaar…

Politieke partijen zijn tegenwoordig redelijk goed toegankelijk via het internet. GroenLinks, [de PvdA](http://pvda.nl/renderer.do/clearState/true/menuId/200001188/returnPage/37243/), [D'66](http://www.d66.nl/contact) en [de SP](http://www.sp.nl/interact/e-alarm/) hebben allemaal web formulieren waarmee je iets naar ze toe kan sturen. Ik heb ze zojuist per partij gelinked. Partijen aan de rechterkant van het spectrum daar doe ik geen moeite voor, die zijn toch hopeloos.

Wat schrijf je dan? Ik schrijf het volgende. Neem het alstjeblieft niet letterlijk over maar gebruik het als inspiratie om te verwoorden wat jíj vindt.

> Hallo,

> Ik (en met mij vele anderen) heb een groot probleem met Stichting de Thuiskopie. Deze ondemocratische intransparante organisatie gaat het voor elkaar krijgen dat er op datadragers (MP3 spelers e.d.) een door hen bepaalde heffing betaald moet worden. Dit is belachelijk en onrechtmatig.

> Deze heffing gaat er vanuit dat alle muziek illegaal verkregen is. De mensen die hun muziek legaal verkrijgen moeten dus dubbel betalen. En of het geld verder komt dan de diepe zakken van de directie van bovengenoemde stichting is ook nog maar de vraag. Inzage in het reilen en zeilen van deze stichting is tot op de dag van vandaag onmogelijk gebleken.

> Auteursrechten in Nederland zijn al overgereguleerd in een woud van verschillende semi-zelfstandige stichtingen.  Deze heffing voegt niks toe behalve meer heffingen en stimuleert het importeren van datadragende elektronica uit het buitenland.

> Voor referenties over deze heffing, de verontwaardigin en diepergaande argumentatie waarom het een slecht idee is verwijs ik u naar de volgende twee pagina's:

> [Kenneth Verburg: Kopieerheffing komt er ook nog](http://www.kennethverburg.nl/weblog/archives/2005/11/04/kopieerheffing_komt_er_nog_ook.php)

> [Kenneth Verburg: Chagrijnig](http://www.kennethverburg.nl/weblog/archives/2005/11/05/chagrijnig.php)

> Zoals ik al zei opereert Stichting de Thuiskopie ondemocratisch, eenzijdig en intransparant. Deze stichting is ingesteld door de overheid en ik hoop dat de overheid in de vorm van uw partij ze wellicht een halt kan toeroepen en kan dwingen verantwoording af te leggen.

>

> Met vriendelijke groet,

> Alper Çugun

> ICT/Web Professional