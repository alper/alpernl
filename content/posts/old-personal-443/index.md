---
title: "Floppy"
date: 2005-12-08T09:34:00
author: alper
categories:
  - nederlands
---

Peter R. de Vries heeft diskette's op de kop getikt die een veiligheidsdienst kwijt is geraakt. Dit verhaal is veiligheidstechnisch een grap.

Je zou je af kunnen vragen hoe dom je bent als je zoiets belangrijks in een auto laat liggen. Daarna zou je je af kunnen vragen hoe zulke domme mensen dan de veiligheid moeten garanderen.

Je zou je ook af kunnen vragen hoe moeilijk het is om gegevens te versleutelen.

Je begrijpt natuurlijk wel dat het onthouden van al die wachtwoorden niet makkelijk is voor domme mensen. Je vraagt je ook af of ze zich raad zouden weten als de criminelen w√©l encryptie zouden gebruiken.

Maar ik verbaas me nog het meest over het feit dat het verplaatsen van vertrouwelijke informatie gebeurt met behulp van **floppy's**. Dat zegt misschien nog het meeste over het tijdperk waarin de inlichtingendiensten leven.