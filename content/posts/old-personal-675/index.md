---
title: "Wij zijn niet bang"
date: 2006-08-13T18:14:00
author: alper
categories:
  - nederlands
---

Schneier [analyseert de terreurdreiging](http://www.schneier.com/blog/archives/2006/08/terrorism_secur.html) in Londen en ziet daarin een grote overwinning van ouderwetse opsporingsmethoden die zich richten op de terroristen zelf.

![](http://craphound.com/images/liquids-on-a-plane.jpg)

Kleinschalige tactische maatregelen zoals het verbieden van vloeistoffen aan boord van vliegtuigen gaat niemand veiliger maken. Terroristen kunnen daar altijd omheen, ze kunnen andere middelen gebruiken of ze kunnen compleet andere doelwitten hanteren (winkelcentra, evenementen etc.). We kunnen nooit alles afvangen.

Wat we wel kunnen is ons verzoenen met het feit dat risico's nooit compleet uit te bannen zijn. De kans dat je door een auto overreden wordt is nog steeds veel groter dan dat je omkomt door een bom. Waar neem je maatregelen tegen?

Wat kunnen jij en ik doen tegen terrorisme? Terroristen willen mensen angst aan jagen. [Werk daar niet aan mee](http://www.boingboing.net/2006/08/07/only_traitors_try_to.html).