---
date: '2026-01-02T10:24:18+01:00'
title: ''
author: "alper"
categories:
  - nederlands
  - politics
  - amsterdam
  - language
  - kids
---
Asis Aynan over *white flight* in Amsterdam:

> Als je kind op de gewenste voorschool/kinderopvang zit ben je binnen, want dan heb je voorrang tot je begeerde basisschool, waarmee die hele ‘betrouwbare’ loting best een farce genoemd kan worden.

Ook in Berlijn zijn de scholen in Kreuzberg perfect gesegregeerd.

White flight is ook niet het juiste begrip omdat ik Turken ken die uit Geuzenveld wegtrokken destijds naar Hoofddorp omdat er teveel Marokkanen in de buurt kwamen. *Brown from brown flight*?

> de periode waar ik vervreemd werd van mijn klasgenoten en een leerachterstand opliep omdat ik op de basisschool tijdens het reguliere onderwijs uit de klas werd gehaald om ergens anders in het gebouw onderricht in de Arabische taal te krijgen

Ik heb een tijd lang ook Turkse les gekregen op de basisschool. Het deed weinig ter zake en in een uurtje per week kun je ook niet heel veel bereiken behalve wat basics bijtimmeren.

>  Toen in de sterren bleek te staan dat onze liefde om nageslacht vroeg, zei ik tegen mijn vriendin dat als het ons gegund was om een nest op te bouwen ik mijn achternaam niet aan onze kinderen hoefde door te geven. En niet omdat ze betere kansen op de arbeidsmarkt te geven, wat verschillende mensen uit mijn omgeving tegen mij zeiden. Ja, de opmerkingen zijn niet van zijde, maar van het grofste schuurpapier.

Wij hebben het wel om díe reden gedaan want er is een echte wereld daarbuiten en elk voordeel is mooi meegenomen. Onze kinderen hebben een Zuid-Duitse achternaam (want dat staat gelijk aan geld) en Turkse middelnamen die ze kunnen inzetten wanneer het hen uitkomt.

https://asisaynan.nl/er-is-iets-geknapt/