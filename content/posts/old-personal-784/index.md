---
title: "Bonuskaart gegevens"
date: 2007-01-18T14:26:00
author: alper
categories:
  - nederlands
---

Een ander idee dat met de [AH](http://www.ah.nl) te maken heeft gaat mij om de bonuskaarten.

Zoals het mechanisme nu gaat: je rekent boodschappen af met je bonuskaart en je krijgt daarna thuis spam naar aanleiding van de gekochte spullen. Ik weet het niet precies, want ik heb een anonieme bonuskaart.

Albert Heijn weet dus precies wat je wanneer waar hebt gekocht. Het zou als klant erg interessant kunnen zijn om je eigen informatie op te kunnen vragen. Waarom?

1. Als ik me niet vergis is het een wettelijk recht om bij een bedrijf op te kunnen vragen welke gegevens ze over je hebben verzameld.

Poging waard: Ik heb net bij de AH alle gegevens rondom mijn bonuskaart opgevraagd.

2. Het zou best interessant zijn voor je huishoudboekje om op de website van Albert Heijn met je bonuskaart te kunnen zien wat je allemaal ooit hebt gekocht met handige filter mogelijkheden per periode, product-categorie etc.

In combinatie met een intelligente webwinkel zou deze rapportage en de bezorgdienst samen een heel interessant aanbod kunnen vormen voor de moderne consument.

Ik noem maar een toepassing: Koppel dit aan RFID in je vuilnisbak en Albert Heijn kan je SMS'jes versturen wanneer je melk bijna overtijd is.