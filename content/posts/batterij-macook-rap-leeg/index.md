---
author: alper
categories:
  - delft
date: "2007-04-21T14:37:54+00:00"
guid: http://alper.nl/dingen/2007/04/batterij-macook-rap-leeg/
parent_post_id: null
post_id: "14"
tags:
  - apple
  - macbook
  - zelfstandig
title: Batterij Macbook rap leeg
aliases:
  - /dingen/2007/04/batterij-macook-rap-leeg/

---
Ik haal amper een uur leven uit mijn Macbook bij normaal gebruik. De indicator die moet laten zien hoe vol hij is heeft ook geen enkele relatie meer tot de werkelijkheid.

Met dit weer is het erg fijn om buiten te werken maar een uur is echt te kort. Ik heb net even een rondje door Delft gedaan om plaatsen met draadloos internet op de kaart te zetten: [De Plataan](http://beta.plazes.com/plaze/39226ba153b49663679558ffaebbf63f/) en [Het Klooster](http://beta.plazes.com/plaze/d9a351e63e956a58fe76dfbe494fee26/). Het zijn er helaas niet al te veel. Het wordt tijd voor een versie van [Kismac](http://kismac.de/) die werkt op mijn Macbook.

Ik denk dat ik maar een bezoek ga brengen aan de aardige mensen van [LJS](http://www.ljs.nl) om mijn batterij te repareren. Ik denk er verder ook over om deze Mac nog een tijdje te houden en er een 100+ GB harde schijf in te zetten. Dit heen en weer slepen van bestanden naar externe harde schijven is echt geen leven. Misschien is het dan handig om nog even 2 extra jaar garantie te kopen.

**Update:**
Kom ik net op [de Apple site](http://www.apple.com/nl/macbook/wireless.html) de volgende quote tegen:

> Over batterijen gesproken: de batterij van je MacBook gaat tot 6 uur mee (2,5 uur als je een dvd afspeelt en 3,5 uur als je geheel draadloos werkt) voordat je 'm weer moet opladen.

Hier klopt in mijn geval dus helemaal niks van.
