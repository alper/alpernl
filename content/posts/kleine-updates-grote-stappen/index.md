---
author: alper
date: "2007-09-27T21:05:26+00:00"
title: Kleine updates grote stappen
categories:
  - nederlands
  - sports
  - delft
aliases:
  - /dingen/2007/09/kleine-updates-grote-stappen/

---
Het leven vordert. Kleine updates.

- Ik ben deze week weer begonnen met hardlopen om fitter te worden. Het gaat lekker en mijn conditie herstelt sneller dan ooit. Alleen het is nooit echt aan te raden om de dag voor capoeira (zondag of woensdag) te lopen. Trainen als je aan het herstellen bent zoals vandaag is niet leuk.
- Feestelijk is dat ik morgenmiddag mijn bul eindelijk mag ophalen op de universiteit samen met [Oliver](http://www.flickr.com/photos/alper/806637002/) en [Melle](http://www.flickr.com/photos/alper/806648842/) en talloze anderen. Diezelfde ochtend studeert ook [een vriendin](http://www.picnicnetwork.org/person-12904-en.html) af. De afstudeerceremonie is redelijk saai, maar familie en andere aanhang schijnen het leuk te vinden.
  _Event briefing:_ Ik raad af om bij de ceremonie zelf te zijn (begin 15:45-16:00); deze is alleen leuk voor de liefhebbers. Na afloop (rond 17:30-18:00) is er in de kelder van EWI ( [kaartje](http://maps.google.nl/maps/ms?ie=UTF8&hl=nl&msa=0&ll=51.999315,4.374608&spn=0.003237,0.007414&t=h&z=17&om=1&msid=104975379960972971875.00043b2376bb8003cecb3)) een borrel met drankjes. Kom gerust langs voor een meet, een greet en een pilsje [^1].
- Na bijna zes-en-een-half jaar los/vast bij [TOPdesk](http://www.topdesk.com/) gewerkt te hebben, is het be-eindigen van mijn studie ook een mooi moment om TOPdesk vaarwel te zeggen. Het was immers altijd al een soort van bijbaantje en ik zie buiten het bedrijf meer mogelijkheden tot ontwikkeling.
  Binnenkort afscheidsborrel aldaar.
- Ik heb deze week van de woningcorporatie Vestia [deze woning](http://www.flickr.com/photos/alper/sets/72157602147732202/) geaccepteerd. Het is een pareltje —volgens mij zijn er in Delft geen betere woningen te krijgen in het corporatiesysteem. Ontzettend groot met aparte keuken, berginggebied en slaapgedeelte, dichter bij het centrum kan bijna niet en een mooi uitzicht op een paar kerken. Delft is best kut, maar hier valt het nog wel een tijdje uit te houden.
  Komende maand wordt heht opknappen en verhuizen. Ik zoek nog wat professionele consultaten van _meine Designfreunden_ over inrichting en kleuren e.d. Voor de rest heb ik een boel dingen nodig die ik her en der bij elkaar ga verzamelen: verhuisdozen, wasmachine [^2], koelkast, elektrisch fornuis, oven/magnetron, bank, tweepersoons bed, boekenkasten en nog een boel andere dingen.
- Werken in kleine multidisciplinaire teams met multi-disciplinaire mensen die weten van wanten en wat ze moeten doen is denk ik het leukste wat er is. Die focus wordt nog eens versterkt in een startup. Het toeval wil dat ik nu met een paar bezig ben.
  Tipit.to is op 90% is [^3], een vooralsnog geheime startup is ongeveer op 50% is en een eigen speelprojectje dat aan het ontkiemen is en nog een keer een heuse groene startup kan worden.

**Update:** En oh ja, ik heb [de voorpagina van alper.nl](http://alper.nl) veranderd in iets wat minder lelijk is en nog dynamischer.
**Update2:** Ik ben ook bezig met het wisselen van bank. Ik heb nu mijn zakelijke en persoonlijke rekeningen bij de Rabobank ondergebracht [^4]. Alles goed en wel, maar ik kom er vandaag achter dat je bij de Rabobank niet de pincode op je pas kunt veranderen. Niet fijn voor mensen met een slecht feitengeheugen, zoals ik.

[^1]: Mijn mobiel: 06-24553306
[^2]: Oliver bedankt!
[^3]: We staan op het punt van lanceren. Geef het nog 1 à 2 weken.
[^4]: Ik twijfel nog of ik bij het opzeggen van mijn rekeningen bij de ABN-Amro de Barclays affaire als reden zal opgeven.
