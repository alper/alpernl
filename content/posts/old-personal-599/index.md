---
title: "TOPdesk Hyve"
date: 2006-04-03T13:40:00
author: alper
categories:
  - nederlands
---

Even een stukje syndiceren van mijn interne blog:

Echt tegenhouden kunnen we het niet, we uiten ons als [TOPdesk](http://www.topdesk.nl) al op een boel informele manieren naar buiten toe.

Zo kun je al collega's sparen op LinkedIn, een professioneel netwerk-netwerk ([mijn profiel](https://www.linkedin.com/profile?viewProfile=&key=1580980)) maar een stuk leuker is een sociaal netwerk als Hyves. Er zitten al een berg collega's op en er is zelfs een [speciale plek voor TOPdesk](http://www.hyves.nl/index.php?l1=al&l2=hm&module=almanac&action=showItem&id=22701).

Hyves groeit in rap tempo zowel in aantallen gebruikers als in functionaliteit. Ze hebben Schoolbank.nl al half uit de markt gedrukt door vergelijkbare functionaliteit te bieden maar dan gratis en nu lees ik op Molblog ([leuk artikel](http://www.molblog.nl/trends/2421)) dat ze CV-functionaliteit gaan inbouwen.

Ik zie nu al regelmatig vacatures langskomen via mensen die ik ken. Met de nieuwe functionaliteit kunnen bedrijven makkelijk door Hyves heenzoeken, maar belangrijker nog: mensen kunnen zelf kijken wie er bij een bepaald bedrijf werken en of dat leuke mensen zijn. Je kunt ook zien of je via-via mensen kent bij een bepaald bedrijf die je kunnen introduceren.

Als dit een beetje doorgroeit zijn hier veel kansen zowel voor werknemers als voor slimme werkgevers. Tegenhouden kun je het niet echt meer. De grenzen tussen werk/sociaal, publiek/priv√© beginnen te vervagen.

Mensen van nu moeten zich misschien aanpassen, de volgende generatie weet al niet beter meer.

Amerikaanse tegenhangers van Hyves zijn MySpace en Facebook. Deze netwerken zijn daar gigantisch en worden [belachelijk hoog gewaardeerd](http://gigaom.com/2006/03/28/should-facebook-have-taken-that-750-million-offer/).