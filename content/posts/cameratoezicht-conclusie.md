---
_edit_last: "2"
author: alper
categories:
  - amsterdam
  - nederlands
  - politics
date: "2011-12-24T13:29:50+00:00"
guid: http://alper.nl/dingen/?p=3151
parent_post_id: null
post_id: "3151"
title: Cameratoezicht conclusie
url: /dingen/2011/12/cameratoezicht-conclusie/

---
Ik zou nog schrijven wat de conclusie was van het cameratoezicht op mijn gestolen fiets [uit het vorige bericht](/dingen/2011/10/cameratoezicht-op-mijn-fiets/). Daar stond al hoe je voor dit soort zaken van het kastje naar de muur gestuurd wordt. Ik had nagelaten dit op te schrijven door drukte en frustratie met hoe het gaat in de stad, maar gelukkig herinnerde [Rejo Zenger](https://rejo.zenger.nl/) van [Bits of Freedom](https://www.bof.nl/) me eraan.

Bijkomend voordeel is dat ik met behulp van [ThinkUp](http://thinkupapp.com/) mijn tweets van toen kon terugvinden en het verhaal weer aan elkaar kon puzzelen.

Ik had het een beetje opgegeven. Ik moest mijn aangifte afmelden bij een hulpzame agent van het lokale bureau. Toen ik hem vertelde dat er een camera op het plaats delict stond stuurde hij even een patrouille langs die ‘eyes on the scene’ deden en navroegen bij Stadgenoot.

Kort daarna wist hij me te vertellen dat de camera wél van [Stadgenoot](http://www.stadgenoot.nl/) is ondanks dat Stadgenoot dat ontkende. Alleen volgens Stadgenoot was de camera niet aangesloten en hadden ze dus ook geen beelden van de diefstal ((Dit is het geval met heel veel beveiligingscamera's aan de hand is, omdat het aansluiten en het onderhouden van de technische installatie vaak te kostbaar blijkt.)).

Daardoor konden we niet anders dan mijn aangifte onverrichter zake sluiten. Als je ergens een fixie ziet met een doorgeroeste Paddy Wagon wielset en eventueel twee spoke cards van de Pariah alley cat, dan is die van mij.

Vragen die blijven naar aanleiding van dit incident:

- Waarom vertelt Stadgenoot in eerste instantie onwaarheid over hun camera ( [tweet](https://twitter.com/#!/alper/status/128452159305039872))? Is dat omdat ze niet beter weten? Hebben ze geen zin in gedoe? Of is het kwade opzet?
- Kan iedereen een camera plaatsen die gericht is op de openbare weg en dan erbij zeggen dat deze niet functioneert? Wie controleert dat de camera echt niet aangesloten is en blijft ( [tweet](https://twitter.com/#!/alper/status/128452277857038337))?

Wat blijft:

**Er is geen register van camera's in de openbare weg en wie ze beheert. Dit maakt het makkelijk voor instanties om je van het kastje naar de muur te sturen zoals Stadgenoot deed.** **Elke camera die op de openbare weg gericht is zou een vergunning en registratie moeten hebben of deze nu werkt of niet. Aangezien de functionaliteit van een niet door het normale publiek te controleren is.**
