---
author: alper
date: "2007-10-15T14:55:30+00:00"
title: Bellen in het buitenland
categories:
  - travel
  - nederlands
aliases:
  - /dingen/2007/10/bellen-in-het-buitenland/

---
Ik was trouwens [gisteren in de Orange-winkel](/dingen/2007/10/internet-via-het-voormalige-staatsbedrijf/#comment-236) omdat ik schrok van een SMS'je. Orange stuurde mij het bericht dat ik een rekening voor €72 kreeg voor wat ik de afgelopen maand gebeld had. Ik dacht dat dit onmogelijk was maar ik kon mijn factuur niet online checken.

In de winkel kwam ik erachter dat dit nog kosten waren van mijn vakantie. Een telefoongesprek van 0:39 in Syrië kost al snel €1,50. En ik heb nog mijn best gedaan om zo min mogelijk te bellen en [gebeld te worden](/dingen/2007/09/de-betekenis-van-een-sluier/).

Ik had het fijn gevonden om hier niet door overvallen te worden. Het maandelijkse SMS'je van Orange lijkt transparant, maar ik snap er nooit iets van omdat alle context mist. Ik snap niks van de perioden [^1] van de Orange-rekeningen, ik snap sowieso niets van de Orange-rekeningen omdat er teveel informatie afschuwelijk slecht opgemaakt op staat.

Verder werkt inloggen als klant op de Orange-site niet op Safari [^2].

Orange houdt gelukkig binnenkort op met bestaan en dan zijn we weer [terug bij T-Mobile](/blog/alper/552).

[^1]: Ik ben eind augustus/begin september op vakantie geweest. Het is nu begin oktober.
[^2]: Toen ik dit in de winkel meldde begon een medewerker te roepen dat niet elke site gegarandeerd op elke browser werkte etc. etc. Ik kon alleen maar suf staan knikken bij zoveel wijsheid.
